<html>
<head>
<title>中阴现形的因果启示【印光大师法语菁华】</title>
<meta charset="utf-8">
<meta name="viewport" content="width=device-width,initial-scale=1.0,maximum-scale=1.0,user-scalable=0,viewport-fit=cover">
<style>
*{margin:0;padding:0;max-width:100%;box-sizing:border-box;}html{-ms-text-size-adjust:100%;-webkit-text-size-adjust:100%;line-height:1.6}img{z-index:999;position:relative;max-width:100%;margin:10px 0;}body{-webkit-touch-callout:none;font family:-apple-system-font,BlinkMacSystemFont,"Helvetica Neue","PingFang SC","Hiragino Sans GB","Microsoft YaHei UI","Microsoft YaHei",Arial,sans-serif;color:#333;letter-spacing:.034em}h1,h2,h3,h4,h5,h6{font-weight:400;font-size:16px;line-height:36px;}a{color:#576b95;text-decoration:none;-webkit-tap-highlight-color:rgba(0,0,0,0)}td,th{word-wrap:break-word;padding:5px 10px;border:1px solid #DDD;}table{margin-bottom:10px;border-collapse:collapse;display:table;width:100%!important;}.appmsg_skin_default .rich_media_area_primary{background-color:#fff}.appmsg_skin_default .rich_media_area_primary .weui-loadmore_line .weui-loadmore__tips{background-color:#fff}.rich_media_area_primary{padding:20px 16px 12px;background-color:#fafafa}@media (max-width:375px){.rich_media_area_primary{padding:20px 60px 15px 60px}.rich_media_area_extra{padding:0 60px 21px 60px}}@media (min-width:1024px){.rich_media_area_primary_inner,.rich_media_area_extra_inner,body{max-width:677px;margin-left:auto;margin-right:auto}.rich_media_area_primary{padding-top:32px}}.rich_media{padding:20px;}.appmsg_skin_default .rich_media_area_primary{background-color:#fff}.appmsg_skin_default .rich_media_area_primary .weui-loadmore_line .weui-loadmore__tips{background-color:#fff}@media screen and (min-width:1024px){.rich_media_area_primary_inner,.rich_media_area_extra_inner{max-width:677px;margin-left:auto;margin-right:auto}.rich_media_area_primary{padding-top:32px}}.rich_media_content{overflow:hidden;color:#333;font-size:17px;line-height:37px;;word-wrap:break-word;-webkit-hyphens:auto;-ms-hyphens:auto;hyphens:auto;text-align:justify;position:relative;z-index:0}.rich_media_content *{max-width:100%!important;box-sizing:border-box!important;-webkit-box-sizing:border-box!important;word-wrap:break-word!important}.rich_media_content p{clear:both;min-height:1em}.rich_media_content em{font-style:italic}.rich_media_content fieldset{min-width:0}.rich_media_content .list-paddingleft-1,.rich_media_content .list-paddingleft-2,.rich_media_content .list-paddingleft-3{padding-left:2.2em}.rich_media_content .list-paddingleft-1 .list-paddingleft-2,.rich_media_content .list-paddingleft-2 .list-paddingleft-2,.rich_media_content .list-paddingleft-3 .list-paddingleft-2{padding-left:30px}.rich_media_content .list-paddingleft-1{padding-left:1.2em}.rich_media_content .list-paddingleft-3{padding-left:3.2em}.rich_media_content .code-snippet,.rich_media_content .code-snippet__fix{max-width:1000%!important}.rich_media_content .code-snippet *,.rich_media_content .code-snippet__fix *{max-width:1000%!important}.rich_media_title{font-size:22px;line-height:42px;;line-height:1.4;margin:10px 0;padding-bottom:10px;border-bottom:1px solid #e7e7eb;}@supports(-webkit-overflow-scrolling:touch){.rich_media_title{font-weight:700}}.rich_media_meta{display:inline-block;vertical-align:middle;margin:0 10px 10px 0;font-size:15px;line-height:35px;;line-height:35px;;line-height:35px;;line-height:35px;;-webkit-tap-highlight-color:rgba(0,0,0,0)}.rich_media_meta.icon_appmsg_tag{margin-right:4px}.rich_media_meta.meta_tag_text{margin-right:0}.rich_media_meta_list em{font-style:normal}.rich_media_meta_text{color:rgba(0,0,0,0.3)}p{margin:0;}.msgBox{margin-top:20px;padding-top:20px;padding-left:50px;overflow:hidden;border-top:2px dashed #09a2ff;}.msg{padding-top:7px;clear:both;}.msgBody{float:right;width:100%;margin-left:55px;padding-bottom:15px;border-bottom:1px dashed #e0e0e0;}.userHeadImg{float:left;margin-left:-50px;}.userHeadImg img{width:40px;height:40px;margin-right:10px;border-radius:3px;}.userName{color:#888888;line-height:24px;font-size:14px;line-height:34px;;line-height:34px;;line-height:34px;;line-height:34px;;line-height:34px;;line-height:34px;;line-height:34px;;line-height:34px;;line-height:34px;;line-height:34px;;line-height:34px;;margin:5px 0 5px 0;height:24px;}.replyBody,.autherBody{color:#565656;font-size:15px;}.replyIcon{border-left:4px solid #33ab01;margin-right:5px;}.ad{text-decoration:none;color:#d6d4d4;font-size:12px;line-height:32px;;}.msgBodyReply{padding-top:5px;}.userName span{float:right;color:#afafaf;font-size:14px;}code{text-align:left;font-size:14px;display:block;white-space:pre;display:-webkit-box;display:-webkit-flex;display:flex;position:relative;}.code-snippet__fix{font-size:14px;margin:10px 0;display:block;color:#333;position:relative;background-color:rgba(0,0,0,0.03);border:1px solid #f0f0f0;border-radius:2px;display:-webkit-box;display:-webkit-flex;display:flex;padding-left:25px;line-height:26px}.code-snippet__fix code{text-align:left;font-size:14px;display:block;white-space:pre;display:-webkit-box;display:-webkit-flex;display:flex;position:relative;font family:Consolas,"Liberation Mono",Menlo,Courier,monospace}.code-snippet__comment,.code-snippet__quote{color:#afafaf;font-style:italic}.code-snippet__keyword,.code-snippet__selector-tag,.code-snippet__subst{color:#ca7d37}.code-snippet__number,.code-snippet__literal,.code-snippet__variable,.code-snippet__template-variable,.code-snippet__tag .code-snippet__attr{color:#0e9ce5}.code-snippet__string,.code-snippet__doctag{color:#d14}.code-snippet__title,.code-snippet__section,.code-snippet__selector-id{color:#d14}.code-snippet__subst{font-weight:normal}.code-snippet__type,.code-snippet__class .code-snippet__title{color:#0e9ce5}.code-snippet__tag,.code-snippet__name,.code-snippet__attribute{color:#0e9ce5;font-weight:normal}.code-snippet__regexp,.code-snippet__link{color:#ca7d37}.code-snippet__symbol,.code-snippet__bullet{color:#d14}.code-snippet__built_in,.code-snippet__builtin-name{color:#ca7d37}.code-snippet__meta{color:#afafaf}.code-snippet__deletion{background:#fdd}.code-snippet__addition{background:#dfd}.code-snippet__emphasis{font-style:italic}.code-snippet__strong{font-weight:bold}.account_avatar{width:40px;height:40px;padding:0;}.account_info{display:-webkit-box;display:-webkit-flex;display:flex;-webkit-box-align:center;-webkit-align-items:center;padding:20px 0;align-items:center}.flex_bd{padding-left:14px;}.account_nickname{display:inline-block;vertical-align:middle;line-height:1.2;color:#576b95;font-size:14px}.account_desc{overflow:hidden;text-overflow:ellipsis;display:-webkit-box;-webkit-box-orient:vertical;-webkit-line-clamp:1;color:rgba(0,0,0,0.3);font-size:14px;line-height:1.2;padding-top:.4em}.msg_source_url{text-align:left;word-break:break-all;margin-top:20px;}.msg_source_url a{padding-right:10px;}.msg_source_url .url_text{color:#a8a8a8;}.video-desc{font-size:14px;margin-top:15px;color:#6c6c6c;}.msg_source_url{text-align:left;}.original_primary_card_tips{color:rgba(0,0,0,0.3);line-height:1.4;font-size:15px;}.weui-flex__item{margin-bottom:20px;padding:20px 16px;margin-top:16px;line-height:1.4;align-items:center;background-color:#f7f7f7;border-radius:8px;position:relative;}.original_primary_desc{color:rgba(0,0,0,0.5);font-size:14px;padding-top:4px;width:auto;overflow:hidden;text-overflow:ellipsis;}.msgBodyReplyList{border-top:1px solid #e1e1e1;margin-top:10px;}.msgBodyReplyListTop{border-top:0;}.reply_like_num{float:right;font-size:14px;color:#c7c7c7;}.msgData{margin-top:20px;color:#626262;}.msgData span{font-size:14px;padding-right:15px;}.msgData .likes{float:right;padding-right:0;}.js_text_content p{font-size:18px;line-height:38px;;}.rich_media_meta_link{font-size:15px;}blockquote {padding-left: 10px;border-left: 3px solid #dbdbdb;color: rgba(0,0,0,0.5);font-size:15px;line-height:35px;;padding-top: 4px;margin: 1em 0;}.video_iframe{width:500px;height:400px;}.blockquote_info{color:#b5b5b5;margin-top:10px;}.playVideoWx{position:relative;display:block;}.icon_mid_play{position:absolute;z-index:9999;top:50%;left:50%;display:-webkit-box;display:-webkit-flex;display:flex;-webkit-box-align:center;-webkit-align-items:center;align-items:center;-webkit-box-pack:center;-webkit-justify-content:center;justify-content:center;width:48px;height:48px;background:rgba(237,237,237,0.9);border-radius:50%}.icon_mid_play:before{content:"";text-indent:-999em;display:inline-block;width:28px;height:28px;vertical-align:middle;background-size:cover;background-image:url("data:image/svg+xml;charset=utf8,%3Csvg xmlns='http://www.w3.org/2000/svg' width='24' height='24' viewBox='0 0 24 24'%3E  %3Cpath fill='%23151515' fill-rule='evenodd' d='M9.524 4.938l10.092 6.21a1 1 0 0 1 0 1.704l-10.092 6.21A1 1 0 0 1 8 18.21V5.79a1 1 0 0 1 1.524-.852z'/%3E%3C/svg%3E")}
</style>
<link href="https://www.juyifx.cn/config/css/wxArticle.css" rel="stylesheet"/>
</head>
<body>
<div class="rich_media"><a href="https://www.juyimv.cn" class="ad" title="点我免费下载微信公众号文章搜索助手导出">该文章由微信公众号文章搜索助手导出，点我免费下载</a>
                
                <h1 class="rich_media_title" id="activity-name"><a href="http://mp.weixin.qq.com/s?__biz=MzAwMjgzNTEzNA==&mid=2650537694&idx=1&sn=3563741a6e441026e8bd45c97085032c&chksm=82cb090fb5bc8019b9ce0e854200c2776def0010841774995bf638075cbb93a708f1b2f8adfd#rd" title="点击文章标题可访问原文章链接" target="_blank">
                    
                    
                    
中阴现形的因果启示【印光大师法语菁华】
                </a></h1>
                <div id="meta_content" class="rich_media_meta_list">
                                                                                                                <span class="rich_media_meta rich_media_meta_text">
                                                                    印光大师
                                                            </span>
                                                                
                                        <span class="rich_media_meta rich_media_meta_nickname" id="profileBt">
                      <a href="javascript:void(0);" class="wx_tap_link js_wx_tap_highlight weui-wa-hotarea" id="js_name">
                        地藏占察入净土                      </a>
                      <div id="js_profile_qrcode" aria-hidden="true" class="profile_container" style="display:none;">
                          <div class="profile_inner">
                              <strong class="profile_nickname">地藏占察入净土</strong>
                              <img class="profile_avatar" id="js_profile_qrcode_img" >

                              <p class="profile_meta">
                              <label class="profile_meta_label">微信号</label>
                              <span class="profile_meta_value">dzzcrjtsx</span>
                              </p>

                              <p class="profile_meta">
                              <label class="profile_meta_label">功能介绍</label>
                              <span class="profile_meta_value">净宗九祖蕅益大师赞占察法门：“此《占察善恶业报经》，诚末世多障者之第一津梁也!”</span>
                              </p>
                              
                          </div>
                          <span class="profile_arrow_wrp" id="js_profile_arrow_wrp">
                              <i class="profile_arrow arrow_out"></i>
                              <i class="profile_arrow arrow_in"></i>
                          </span>
                      </div>
                    </span>
                    <em id="publish_time" class="rich_media_meta rich_media_meta_text">2018-09-23</em>
                </div>

                
                                                <div id="js_tags" class="article-tag__list" style="display: none;" data-len="0"
                                >
                                            
                        <div class="article-tag-card__title">收录于话题</div>
                        <div class="article-tags">
                                                    </div>
                                    </div><div id="weixin_content"><section class="" powered-by="xiumi.us" style="font-size:16px;line-height:36px;;white-space: normal;max-width: 100%;box-sizing: border-box;color: rgb(62, 62, 62);line-height: 25.6px;word-wrap: break-word !important;"><section class="" style="margin-top: 10px;margin-bottom: 10px;max-width: 100%;box-sizing: border-box;word-wrap: break-word !important;"><section class="" style="padding: 10px;max-width: 100%;box-sizing: border-box;display: inline-block;width: 668px;border-width: 2px;border-style: solid;border-color: rgb(192, 200, 209);border-radius: 0.7em;word-wrap: break-word !important;"><section class="" powered-by="xiumi.us" style="max-width: 100%;box-sizing: border-box;word-wrap: break-word !important;"><section class="" style="max-width: 100%;box-sizing: border-box;word-wrap: break-word !important;"><section class="" style="max-width: 100%;box-sizing: border-box;color: rgb(51, 51, 51);font-size:18px;line-height:38px;;word-wrap: break-word !important;"><p style="max-width: 100%;box-sizing: border-box;min-height: 1em;word-wrap: break-word !important;">「<span style="max-width: 100%;box-sizing: border-box;letter-spacing: 0px;line-height: 1.6;word-wrap: break-word !important;">　　</span></p></section></section></section><section class="" powered-by="xiumi.us" style="max-width: 100%;box-sizing: border-box;word-wrap: break-word !important;"><section class="" style="max-width: 100%;box-sizing: border-box;word-wrap: break-word !important;"><section class="" style="max-width: 100%;box-sizing: border-box;color: rgb(2, 2, 2);font-size:18px;line-height:38px;;word-wrap: break-word !important;"><p style="max-width: 100%;box-sizing: border-box;min-height: 1em;text-align: justify;margin-top: 15px;margin-bottom: 15px;line-height: 1.5em;word-wrap: break-word !important;"><span style="font-size:15px;line-height:35px;;">中阴者，即识神也。非识神化为中阴，即俗所谓灵魂者。言中阴七日一死生，七七日必投生等，不可泥执。中阴之死生，乃即彼无明心中所现之生灭相而言，不可呆作<span style="max-width: 100%;box-sizing: border-box;letter-spacing: 0px;line-height: 1.6;word-wrap: break-word !important;">世人之死生相以论也。</span></span></p><p style="max-width: 100%;box-sizing: border-box;min-height: 1em;text-align: justify;margin-top: 15px;margin-bottom: 15px;line-height: 1.5em;word-wrap: break-word !important;"><span style="max-width: 100%;box-sizing: border-box;letter-spacing: 0px;line-height: 1.6;font-size:15px;line-height:35px;;word-wrap: break-word !important;"><strong style="max-width: 100%;box-sizing: border-box;word-wrap: break-word !important;"><span style="font-size:15px;line-height:35px;;max-width: 100%;box-sizing: border-box;letter-spacing: 0px;line-height: 1.6;color: rgb(255, 129, 36);word-wrap: break-word !important;">中阴受生，疾则一弹指顷，即向三途六道中去；迟则或至七七并过七七日等。</span></strong></span></p><p style="max-width: 100%;box-sizing: border-box;min-height: 1em;text-align: justify;margin-top: 15px;margin-bottom: 15px;line-height: 1.5em;word-wrap: break-word !important;"><span style="max-width: 100%;box-sizing: border-box;letter-spacing: 0px;line-height: 1.6;font-size:15px;line-height:35px;;word-wrap: break-word !important;">初死之人，能令相识者，或见于昼夜。与人相接，或有言论。此不独中阴为然。即已受生善恶道中，亦能于相识亲故之前，一为现形。此虽本人意念所现，其权实操于主造化之神祇。欲以彰示人死神明不灭，及善恶果报不虚耳。</span></p></section></section></section><section class="" powered-by="xiumi.us" style="max-width: 100%;box-sizing: border-box;word-wrap: break-word !important;"><section class="" style="margin-top: 10px;margin-bottom: 10px;max-width: 100%;box-sizing: border-box;text-align: center;word-wrap: break-word !important;"><img class="" data-ratio="0.5765625" src="https://mmbiz.qpic.cn/mmbiz_png/LhYLvfCzexicSEiah9hVMmYwDCPQvBoQOZIXIx6vv9N0e2gKDdVg9hjgw92BU3DKjKYGgqqhOngWrma8rrNHicujA/640?wx_fmt=png" data-type="png" data-w="640" style="box-sizing: border-box;vertical-align: middle;word-wrap: break-word !important;width: auto !important;visibility: visible !important;"  /></section></section><section class="" powered-by="xiumi.us" style="max-width: 100%;box-sizing: border-box;word-wrap: break-word !important;"><section class="" style="max-width: 100%;box-sizing: border-box;word-wrap: break-word !important;"><section class="" style="max-width: 100%;box-sizing: border-box;color: rgb(2, 2, 2);font-size:18px;line-height:38px;;word-wrap: break-word !important;"><p style="max-width: 100%;box-sizing: border-box;min-height: 1em;text-align: justify;margin-top: 15px;margin-bottom: 15px;line-height: 1.5em;word-wrap: break-word !important;"><span style="max-width: 100%;box-sizing: border-box;letter-spacing: 0px;line-height: 1.6;font-size:15px;line-height:35px;;word-wrap: break-word !important;">否则阳间人不知阴间事，则人死形既朽灭、神亦飘散之瞽论，必至群相附和。而举世之人，同陷于无因无果、无有来生后世之邪见深坑。将见善者则亦不加惕厉 [1]以修德，恶者便欲穷凶极欲以造恶矣。虽有佛言，无由证明，谁肯信受？由其有现形相示等，足征佛语无妄，果报分明。不但善者益趋于善，即恶者其心亦被此等情理折伏，而亦不至十分决烈。天地鬼神，欲人明知此事，故有亡者现身于人世，阳人主刑于幽冥等。皆所以辅弼佛法，翼赞治道 [2]。其理甚微，其关系甚大。此种事古今载籍 [3]甚多。然皆未明言其权之所自，并其事之关系之利益耳。</span></p><p style="max-width: 100%;box-sizing: border-box;min-height: 1em;text-align: justify;margin-top: 15px;margin-bottom: 15px;line-height: 1.5em;word-wrap: break-word !important;"><span style="font-size:15px;line-height:35px;;"><strong style="max-width: 100%;box-sizing: border-box;word-wrap: break-word !important;"><span style="font-size:15px;line-height:35px;;max-width: 100%;box-sizing: border-box;color: rgb(255, 129, 36);word-wrap: break-word !important;">中阴虽离身躯，依旧仍有身躯之情见 [4]在。</span></strong>既有身躯之情见，固须衣食而为资养。以凡夫业障深重，不知五蕴[5]本空，仍与世人无异。若是具大智慧人，则当下脱体无依。五蕴空而诸苦消灭，一真[6]显而万德圆彰矣。其境界虽不必定同，不妨各随各人之情见为资具。如焚冥衣，在生者只取其与衣之心。其大小长短，岂能恰恰合宜。然承生人之情见，并彼亡人之情见，便适相为宜。此可见一切诸法，随心转变之大义矣。</span></p></section></section></section><section class="" powered-by="xiumi.us" style="max-width: 100%;box-sizing: border-box;word-wrap: break-word !important;"><section class="" style="margin-top: 10px;margin-bottom: 10px;max-width: 100%;box-sizing: border-box;text-align: center;word-wrap: break-word !important;"><p style="max-width: 100%;min-height: 1em;box-sizing: border-box !important;word-wrap: break-word !important;"><img class="" data-ratio="1.5" data-s="300,640" src="https://mmbiz.qpic.cn/mmbiz_jpg/LhYLvfCzexicSEiah9hVMmYwDCPQvBoQOZdzXxd4Gu4oc87OW7Tv9V9BZESY86PIAhddF7AXOjUqLhiaye5Sm3GCw/640?wx_fmt=jpeg" data-type="jpeg" data-w="500" style="box-sizing: border-box !important;word-wrap: break-word !important;width: auto !important;visibility: visible !important;"  /></p></section></section><section class="" powered-by="xiumi.us" style="max-width: 100%;box-sizing: border-box;word-wrap: break-word !important;"><section class="" style="max-width: 100%;box-sizing: border-box;word-wrap: break-word !important;"><section class="" style="max-width: 100%;box-sizing: border-box;color: rgb(2, 2, 2);font-size:18px;line-height:38px;;word-wrap: break-word !important;"><p style="max-width: 100%;box-sizing: border-box;min-height: 1em;text-align: justify;margin-top: 15px;margin-bottom: 15px;line-height: 1.5em;word-wrap: break-word !important;"><span style="font-size:15px;line-height:35px;;"><strong style="text-align: justify;text-indent: 0em;max-width: 100%;box-sizing: border-box;word-wrap: break-word !important;"><span style="max-width: 100%;box-sizing: border-box;color: rgb(255, 129, 36);word-wrap: break-word !important;">死之已后，尚未受生于六道之中，名为中阴。若已受生于六道中，则不名中阴。</span></strong><span style="text-align: justify;text-indent: 0em;">其附人说苦乐事者，皆其神识作用耳。投生必由神识与父母精血和合。是受胎时，即已神识住于胎中。生时每有亲见其人之入母室者，乃系有父母交媾时，代为受胎。迨其胎成，本识方来，代识随去也。《欲海回狂·卷三》 [7]第十二页，第八、九、十、十一、十二行，曾有此问。原答颇不中理，光为之改正，当查阅之。原答云：“譬如鸡卵，有有雄者，有无雄者。未有识托之胎，如卵之无雄者也。 ”不知卵之无雄者，即令鸡孵，亦不生子，何可为喻？光只期理明，不避僭越。故为居士陈其所以。圆泽 [8]之母，怀孕三年，殆即此种情事耳。此约常途通论。须知众生业力不可思议。如净业已成者，身未亡而神现净土。恶业深重者，人卧病而神婴罚于幽冥。命虽未尽，识已投生。迨至将生，方始全分心神附彼胎体。此理固亦非全无也。当以有代为受胎者，为常途多分耳。</span><span style="text-align: justify;text-indent: 0em;max-width: 100%;box-sizing: border-box;color: rgb(255, 129, 36);word-wrap: break-word !important;"><strong style="max-width: 100%;box-sizing: border-box;word-wrap: break-word !important;">三界诸法，唯心所现。众生虽迷，其业力不思议处，正是心力不思议处，亦是诸佛神通道力不思议处。</strong></span></span></p></section></section></section><section class="" powered-by="xiumi.us" style="max-width: 100%;box-sizing: border-box;word-wrap: break-word !important;"><section class="" style="margin-top: 10px;margin-bottom: 10px;max-width: 100%;box-sizing: border-box;text-align: center;word-wrap: break-word !important;"><p style="max-width: 100%;min-height: 1em;box-sizing: border-box !important;word-wrap: break-word !important;"><img class="" data-ratio="0.6216216216216216" src="https://mmbiz.qpic.cn/mmbiz_jpg/LhYLvfCzexicSEiah9hVMmYwDCPQvBoQOZZOPRBRia5ThpDP923Zsflc34c4fuCfkXlANCAiaGFrEnuch1t4z74Vvw/640?wx_fmt=jpeg" data-type="jpeg" data-w="444" style="box-sizing: border-box;line-height: 25.6px;vertical-align: middle;background-color: rgb(255, 255, 255);word-wrap: break-word !important;width: auto !important;visibility: visible !important;"  /></p></section></section><section class="" powered-by="xiumi.us" style="max-width: 100%;box-sizing: border-box;word-wrap: break-word !important;"><section class="" style="max-width: 100%;box-sizing: border-box;word-wrap: break-word !important;"><section class="" style="max-width: 100%;box-sizing: border-box;color: rgb(2, 2, 2);font-size:18px;line-height:38px;;word-wrap: break-word !important;"><p style="max-width: 100%;box-sizing: border-box;min-height: 1em;word-wrap: break-word !important;"><span style="font-size:15px;line-height:35px;;text-align: justify;">光近十余年，目力不堪为用，故于经论不能广引以证。然其理固非妄出臆见，以取罪戾也。死生，众生之大事。因果，教化之大权 [9]。愿阁下不惜广长舌 [10]，以因果报应为转烦恼生死、成菩提涅槃之一助。则法门幸甚，众</span><span style="font-size:15px;line-height:35px;;text-align: justify;max-width: 100%;box-sizing: border-box;letter-spacing: 0px;line-height: 1.6;word-wrap: break-word !important;">生幸甚。</span><br  /></p></section></section></section><section class="" powered-by="xiumi.us" style="max-width: 100%;box-sizing: border-box;word-wrap: break-word !important;"><section class="" style="max-width: 100%;box-sizing: border-box;word-wrap: break-word !important;"><section class="" style="max-width: 100%;box-sizing: border-box;color: rgb(51, 51, 51);font-size:18px;line-height:38px;;word-wrap: break-word !important;"><p style="max-width: 100%;box-sizing: border-box;min-height: 1em;text-align: right;word-wrap: break-word !important;">」<br style="max-width: 100%;box-sizing: border-box;word-wrap: break-word !important;"  /></p><p style="max-width: 100%;box-sizing: border-box;min-height: 1em;text-align: right;word-wrap: break-word !important;"><br style="max-width: 100%;box-sizing: border-box;word-wrap: break-word !important;"  /></p><p style="max-width: 100%;box-sizing: border-box;min-height: 1em;text-align: center;word-wrap: break-word !important;"><span style="font-size:15px;line-height:35px;;">•摘自《印光法师文钞》</span></p><p style="max-width: 100%;box-sizing: border-box;min-height: 1em;text-align: center;word-wrap: break-word !important;"><span style="font-size:15px;line-height:35px;;">•增广<span style="font-size:15px;line-height:35px;;max-width: 100%;box-sizing: border-box;letter-spacing: 0px;line-height: 1.6;text-align: left;word-wrap: break-word !important;">卷一</span></span></p><p style="max-width: 100%;box-sizing: border-box;min-height: 1em;text-align: center;word-wrap: break-word !important;"><span style="max-width: 100%;box-sizing: border-box;letter-spacing: 0px;line-height: 1.6;text-align: left;font-size:15px;line-height:35px;;word-wrap: break-word !important;">•复范古农居士书二</span></p><p style="max-width: 100%;box-sizing: border-box;min-height: 1em;text-align: center;word-wrap: break-word !important;"><br  /></p></section></section></section></section></section></section><section class="" powered-by="xiumi.us" style="font-size:16px;line-height:36px;;white-space: normal;max-width: 100%;box-sizing: border-box;color: rgb(62, 62, 62);line-height: 25.6px;word-wrap: break-word !important;"><section class="" style="margin-top: 10px;margin-bottom: 10px;max-width: 100%;box-sizing: border-box;text-align: center;word-wrap: break-word !important;"><section class="" style="margin-top: 7px;margin-bottom: 7px;max-width: 100%;box-sizing: border-box;display: inline-block;line-height: 1.2;background-color: rgb(96, 43, 43);word-wrap: break-word !important;"><section class="" style="margin: -7px 5px;padding: 2px 8px;max-width: 100%;box-sizing: border-box;display: inline-block;vertical-align: top;border-width: 2px;border-style: solid;border-color: rgb(96, 43, 43);font-size: 19.2px;background-color: rgb(255, 255, 255);word-wrap: break-word !important;"><p style="max-width: 100%;box-sizing: border-box;min-height: 1em;word-wrap: break-word !important;">【注释】</p></section></section></section></section><section class="" powered-by="xiumi.us" style="font-size:16px;line-height:36px;;white-space: normal;max-width: 100%;box-sizing: border-box;color: rgb(62, 62, 62);line-height: 25.6px;word-wrap: break-word !important;"><section class="" style="max-width: 100%;box-sizing: border-box;word-wrap: break-word !important;"><section class="" style="max-width: 100%;box-sizing: border-box;font-size:18px;line-height:38px;;word-wrap: break-word !important;"><p style="max-width: 100%;box-sizing: border-box;min-height: 1em;text-indent: 0em;margin-top: 15px;margin-bottom: 15px;line-height: 1.5em;word-wrap: break-word !important;"><span style="max-width: 100%;box-sizing: border-box;letter-spacing: 0px;line-height: 1.6;font-size:15px;line-height:35px;;word-wrap: break-word !important;">［1］惕厉：警惕。<br style="max-width: 100%;box-sizing: border-box;word-wrap: break-word !important;"  /></span></p><p style="max-width: 100%;box-sizing: border-box;min-height: 1em;text-indent: 0em;margin-top: 15px;margin-bottom: 15px;line-height: 1.5em;word-wrap: break-word !important;"><span style="font-size:15px;line-height:35px;;">［2］翼赞治道：辅助治理之道。</span></p><p style="max-width: 100%;box-sizing: border-box;min-height: 1em;text-indent: 0em;margin-top: 15px;margin-bottom: 15px;line-height: 1.5em;word-wrap: break-word !important;"><span style="font-size:15px;line-height:35px;;">［3］载籍：典籍、书籍。</span></p><p style="max-width: 100%;box-sizing: border-box;min-height: 1em;text-indent: 0em;margin-top: 15px;margin-bottom: 15px;line-height: 1.5em;word-wrap: break-word !important;"><span style="font-size:15px;line-height:35px;;">［4］情见：凡夫的见思惑。迷于理而起之惑如身见、边见等五不正见，叫做见惑；迷于事而起之惑如贪瞋痴等五烦恼，叫做思惑。</span></p><p style="max-width: 100%;box-sizing: border-box;min-height: 1em;text-indent: 0em;margin-top: 15px;margin-bottom: 15px;line-height: 1.5em;word-wrap: break-word !important;"><span style="font-size:15px;line-height:35px;;">［5］五蕴：众生由色、受、想、行、识假合而成。色，即所感业报之身。受想行识，即触境所起幻妄之心。</span></p><p style="max-width: 100%;box-sizing: border-box;min-height: 1em;text-indent: 0em;margin-top: 15px;margin-bottom: 15px;line-height: 1.5em;word-wrap: break-word !important;"><span style="font-size:15px;line-height:35px;;">［6］一真：指真如实相。</span></p><p style="max-width: 100%;box-sizing: border-box;min-height: 1em;text-indent: 0em;margin-top: 15px;margin-bottom: 15px;line-height: 1.5em;word-wrap: break-word !important;"><span style="font-size:15px;line-height:35px;;">［7］《欲海回狂》：清代周梦颜所著戒淫之书。</span></p><p style="max-width: 100%;box-sizing: border-box;min-height: 1em;text-indent: 0em;margin-top: 15px;margin-bottom: 15px;line-height: 1.5em;word-wrap: break-word !important;"><span style="font-size:15px;line-height:35px;;">［8］圆泽：唐代僧人。预知自己投胎并与好友约定在杭州见面，留下“三生石”的公案。</span></p><p style="max-width: 100%;box-sizing: border-box;min-height: 1em;text-indent: 0em;margin-top: 15px;margin-bottom: 15px;line-height: 1.5em;word-wrap: break-word !important;"><span style="font-size:15px;line-height:35px;;">［9］大权：大方法、大方便的意思。</span></p><p style="max-width: 100%;box-sizing: border-box;min-height: 1em;text-indent: 0em;margin-top: 15px;margin-bottom: 15px;line-height: 1.5em;word-wrap: break-word !important;"><span style="font-size:15px;line-height:35px;;">［10］广长舌：佛三十二大人相之一。佛舌广而长，覆面至发际，故名。这里印光大师是用来劝范居士弘扬因果。</span></p></section></section></section><p style="font family: 微软雅黑;font-size:16px;line-height:36px;;white-space: normal;max-width: 100%;min-height: 1em;box-sizing: border-box !important;word-wrap: break-word !important;"><img class="__bg_gif " data-ratio="0.09939498703543648" data-type="gif" data-w="1157" width="auto" data-backw="556" data-backh="56" data-before-oversubscription-url="https://mmbiz.qpic.cn/mmbiz_gif/HnBLeoiaVdlPH5NUoHsU9B0xWC1AyPiaCNe78xIK6nPb8ZicBNtq9ialIxb0CYSfqHibAQpe4wy4up3ibmbx8AibroK1Q/640?wx_fmt=gif" src="https://mmbiz.qpic.cn/mmbiz_gif/HnBLeoiaVdlPH5NUoHsU9B0xWC1AyPiaCNe78xIK6nPb8ZicBNtq9ialIxb0CYSfqHibAQpe4wy4up3ibmbx8AibroK1Q/640?wx_fmt=gif" style="color: rgb(62, 62, 62);font-size: 13.3333px;box-sizing: border-box !important;word-wrap: break-word !important;visibility: visible !important;width: 557.778px !important;"  /><br  /></p><section data-role="paragraph" class="" style="font family: 微软雅黑;font-size:16px;line-height:36px;;white-space: normal;max-width: 100%;box-sizing: border-box;border-width: 0px;border-style: none;border-color: initial;word-wrap: break-word !important;"><section data-role="outer" label="Powered by 135editor.com" style="max-width: 100%;box-sizing: border-box !important;word-wrap: break-word !important;"><section class="" data-tools="135编辑器" data-id="90940" style="max-width: 100%;color: rgb(62, 62, 62);box-sizing: border-box !important;word-wrap: break-word !important;"><section style="max-width: 100%;display: inline-block;box-sizing: border-box !important;word-wrap: break-word !important;"><section style="max-width: 100%;box-sizing: border-box !important;word-wrap: break-word !important;"><section style="max-width: 100%;box-sizing: border-box !important;word-wrap: break-word !important;"><section data-role="paragraph" class="" style="max-width: 100%;box-sizing: border-box;border-width: 0px;border-style: none;border-color: initial;word-wrap: break-word !important;"><section class="" data-tools="135编辑器" data-id="86485" data-color="rgb(226, 86, 27)" data-custom="rgb(226, 86, 27)" style="max-width: 100%;box-sizing: border-box;line-height: 28.4444px;border-width: 0px;border-style: none;border-color: initial;word-wrap: break-word !important;"><section style="margin: 1em auto;max-width: 100%;text-align: center;box-sizing: border-box !important;word-wrap: break-word !important;"><section style="padding-right: 16px;padding-left: 16px;max-width: 100%;box-sizing: border-box;border-top: 1px solid rgb(33, 33, 33);border-right-color: rgb(33, 33, 33);border-bottom-color: rgb(33, 33, 33);border-left-color: rgb(33, 33, 33);color: rgb(97, 97, 97);line-height: 1.4;display: inline-block;word-wrap: break-word !important;"><span style="margin: -1px auto 10px;max-width: 100%;width: 0px;height: 0px;border-left: 10px solid transparent;border-right: 10px solid transparent;display: block;border-top: 8px solid rgb(198, 198, 199);box-sizing: border-box !important;word-wrap: break-word !important;"><br data-filtered="filtered" style="max-width: 100%;box-sizing: border-box !important;word-wrap: break-word !important;"  /></span><section style="max-width: 100%;box-sizing: border-box !important;word-wrap: break-word !important;"><p class="" data-brushtype="text" style="max-width: 100%;min-height: 1em;line-height: 24.8889px;box-sizing: border-box !important;word-wrap: break-word !important;"><span style="max-width: 100%;color: inherit;font-size:14px;line-height:34px;;line-height: 1.75em;box-sizing: border-box !important;word-wrap: break-word !important;">占察净土一相逢，生活修行再不同。</span><span style="max-width: 100%;color: rgb(12, 12, 12);box-sizing: border-box !important;word-wrap: break-word !important;"></span></p><p style="max-width: 100%;min-height: 1em;color: inherit;font-size:14px;line-height:34px;;line-height: 1.75em;box-sizing: border-box !important;word-wrap: break-word !important;">两大愿王亲摄取，直登九莲出牢笼。</p></section></section></section></section><section class="" data-tools="135编辑器" data-id="85994" style="max-width: 100%;box-sizing: border-box;line-height: 28.4444px;border-width: 0px;border-style: none;border-color: initial;word-wrap: break-word !important;"><section style="margin: 10px auto;max-width: 100%;text-align: center;box-sizing: border-box !important;word-wrap: break-word !important;"><section style="padding: 10px 15px 10px 10px;max-width: 100%;box-sizing: border-box;border-width: 1px;border-style: solid;border-color: rgb(198, 198, 198);display: inline-block;word-wrap: break-word !important;"><section style="max-width: 100%;display: inline-block;box-sizing: border-box !important;word-wrap: break-word !important;"><section style="max-width: 100%;display: inline-block;width: 25px;vertical-align: top;box-sizing: border-box !important;word-wrap: break-word !important;"></section><section style="max-width: 100%;display: inline-block;width: 100px;box-sizing: border-box !important;word-wrap: break-word !important;"><img border="0" class="" data-ratio="1" data-type="jpeg" data-w="344" height="auto" opacity="" title="qrcode_for_gh_a271276b3968_344.jpg" width="100" src="http://mmbiz.qpic.cn/mmbiz_jpg/HnBLeoiaVdlPH5NUoHsU9B0xWC1AyPiaCNDJGJsKI5aAzpqpD1bwqjiaCExBsUNWiaDQpoMI2KRbCwhBFTqhibycFIA/640?wx_fmt=jpeg" style="margin-top: 20px;box-sizing: border-box !important;word-wrap: break-word !important;visibility: visible !important;width: auto !important;"  /></section><section style="margin-top: 35px;padding-left: 20px;max-width: 100%;box-sizing: border-box;display: inline-block;vertical-align: top;word-wrap: break-word !important;"><p style="max-width: 100%;min-height: 1em;box-sizing: border-box !important;word-wrap: break-word !important;"><span class="" data-brushtype="text" style="max-width: 100%;font-size:13px;line-height:33px;;box-sizing: border-box !important;word-wrap: break-word !important;">扫描二维码关注</span></p><p style="max-width: 100%;min-height: 1em;box-sizing: border-box !important;word-wrap: break-word !important;"><span class="" data-brushtype="text" style="max-width: 100%;font-size:13px;line-height:33px;;box-sizing: border-box !important;word-wrap: break-word !important;">地藏占察入净土道场</span></p><p style="max-width: 100%;min-height: 1em;box-sizing: border-box !important;word-wrap: break-word !important;"><br style="max-width: 100%;box-sizing: border-box !important;word-wrap: break-word !important;"  /></p></section></section></section></section></section><section data-id="17717" style="max-width: 100%;line-height: 25.6px;box-sizing: border-box !important;word-wrap: break-word !important;"><section class="" style="margin-top: 10px;margin-bottom: 10px;max-width: 100%;box-sizing: border-box;word-wrap: break-word;line-height: 25.59px;"><section class="" style="margin-left: 2.5em;padding: 5px;max-width: 100%;box-sizing: border-box;display: inline-block;word-wrap: break-word !important;"><p style="max-width: 100%;min-height: 1em;box-sizing: border-box !important;word-wrap: break-word !important;"><span style="max-width: 100%;color: rgb(70, 70, 72);font-size:14px;line-height:34px;;box-sizing: border-box !important;word-wrap: break-word !important;">点击“阅读原文”进入博客，</span></p><p style="max-width: 100%;min-height: 1em;box-sizing: border-box !important;word-wrap: break-word !important;"><span style="max-width: 100%;color: rgb(70, 70, 72);font-size:14px;line-height:34px;;box-sizing: border-box !important;word-wrap: break-word !important;">学习更多占察案例和师父开示</span></p></section><section class="" style="max-width: 100%;text-align: right;box-sizing: border-box !important;word-wrap: break-word !important;"><section style="max-width: 100%;box-sizing: border-box;width: 551.047px;float: left;height: 0px;border-top: 1px solid rgb(198, 198, 199);word-wrap: break-word !important;"></section><section style="margin-top: -3px;max-width: 100%;box-sizing: border-box;width: 4.9375px;height: 6px;float: right;border-radius: 100%;background-color: rgb(198, 198, 199);color: rgb(70, 70, 72);word-wrap: break-word !important;"></section></section><section class="" style="margin-top: -1.5em;max-width: 100%;box-sizing: border-box;width: 3em;height: 3em;display: inline-block;vertical-align: top;border-width: 1px;border-style: solid;border-color: rgb(198, 198, 199);border-radius: 100%;word-wrap: break-word !important;"><section class="" style="max-width: 100%;box-sizing: border-box;border-radius: 100%;background-image: url(&quot;https://mmbiz.qpic.cn/mmbiz_gif/HnBLeoiaVdlPH5NUoHsU9B0xWC1AyPiaCNtk9zTCeR8JFmeAica9FpYHia18EEQs1MHClwTcuBibXnc6TSbw77AaCSw/640?wx_fmt=gif&quot;);background-size: cover;background-position: 50% 50%;background-repeat: no-repeat;word-wrap: break-word !important;"><section class="" style="max-width: 100%;width: 46px;height: 46px;overflow: hidden;box-sizing: border-box !important;word-wrap: break-word !important;"><img class="__bg_gif " data-ratio="1" data-type="gif" data-w="46" width="46px" src="https://mmbiz.qpic.cn/mmbiz_gif/HnBLeoiaVdlPH5NUoHsU9B0xWC1AyPiaCNtk9zTCeR8JFmeAica9FpYHia18EEQs1MHClwTcuBibXnc6TSbw77AaCSw/640?wx_fmt=gif" style="opacity: 0;vertical-align: middle;box-sizing: border-box !important;word-wrap: break-word !important;visibility: visible !important;width: 46px !important;"  /></section></section></section></section></section></section></section></section></section></section></section></section>
                <div class="msg_source_url"><a href="http://blog.sina.com.cn/u/5921073402">阅读原文</a></div></div>
</div>
</body>
</html>