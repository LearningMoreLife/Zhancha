<html>
<head>
<title>印光大师｜光宗耀祖，成家立业，只在能立志学好而已。</title>
<meta charset="utf-8">
<meta name="viewport" content="width=device-width,initial-scale=1.0,maximum-scale=1.0,user-scalable=0,viewport-fit=cover">
<style>
*{margin:0;padding:0;max-width:100%;box-sizing:border-box;}html{-ms-text-size-adjust:100%;-webkit-text-size-adjust:100%;line-height:1.6}img{z-index:999;position:relative;max-width:100%;margin:10px 0;}body{-webkit-touch-callout:none;font family:-apple-system-font,BlinkMacSystemFont,"Helvetica Neue","PingFang SC","Hiragino Sans GB","Microsoft YaHei UI","Microsoft YaHei",Arial,sans-serif;color:#333;letter-spacing:.034em}h1,h2,h3,h4,h5,h6{font-weight:400;font-size:16px;line-height:36px;}a{color:#576b95;text-decoration:none;-webkit-tap-highlight-color:rgba(0,0,0,0)}td,th{word-wrap:break-word;padding:5px 10px;border:1px solid #DDD;}table{margin-bottom:10px;border-collapse:collapse;display:table;width:100%!important;}.appmsg_skin_default .rich_media_area_primary{background-color:#fff}.appmsg_skin_default .rich_media_area_primary .weui-loadmore_line .weui-loadmore__tips{background-color:#fff}.rich_media_area_primary{padding:20px 16px 12px;background-color:#fafafa}@media (max-width:375px){.rich_media_area_primary{padding:20px 60px 15px 60px}.rich_media_area_extra{padding:0 60px 21px 60px}}@media (min-width:1024px){.rich_media_area_primary_inner,.rich_media_area_extra_inner,body{max-width:677px;margin-left:auto;margin-right:auto}.rich_media_area_primary{padding-top:32px}}.rich_media{padding:20px;}.appmsg_skin_default .rich_media_area_primary{background-color:#fff}.appmsg_skin_default .rich_media_area_primary .weui-loadmore_line .weui-loadmore__tips{background-color:#fff}@media screen and (min-width:1024px){.rich_media_area_primary_inner,.rich_media_area_extra_inner{max-width:677px;margin-left:auto;margin-right:auto}.rich_media_area_primary{padding-top:32px}}.rich_media_content{overflow:hidden;color:#333;font-size:17px;line-height:37px;;word-wrap:break-word;-webkit-hyphens:auto;-ms-hyphens:auto;hyphens:auto;text-align:justify;position:relative;z-index:0}.rich_media_content *{max-width:100%!important;box-sizing:border-box!important;-webkit-box-sizing:border-box!important;word-wrap:break-word!important}.rich_media_content p{clear:both;min-height:1em}.rich_media_content em{font-style:italic}.rich_media_content fieldset{min-width:0}.rich_media_content .list-paddingleft-1,.rich_media_content .list-paddingleft-2,.rich_media_content .list-paddingleft-3{padding-left:2.2em}.rich_media_content .list-paddingleft-1 .list-paddingleft-2,.rich_media_content .list-paddingleft-2 .list-paddingleft-2,.rich_media_content .list-paddingleft-3 .list-paddingleft-2{padding-left:30px}.rich_media_content .list-paddingleft-1{padding-left:1.2em}.rich_media_content .list-paddingleft-3{padding-left:3.2em}.rich_media_content .code-snippet,.rich_media_content .code-snippet__fix{max-width:1000%!important}.rich_media_content .code-snippet *,.rich_media_content .code-snippet__fix *{max-width:1000%!important}.rich_media_title{font-size:22px;line-height:42px;;line-height:1.4;margin:10px 0;padding-bottom:10px;border-bottom:1px solid #e7e7eb;}@supports(-webkit-overflow-scrolling:touch){.rich_media_title{font-weight:700}}.rich_media_meta{display:inline-block;vertical-align:middle;margin:0 10px 10px 0;font-size:15px;line-height:35px;;line-height:35px;;line-height:35px;;line-height:35px;;-webkit-tap-highlight-color:rgba(0,0,0,0)}.rich_media_meta.icon_appmsg_tag{margin-right:4px}.rich_media_meta.meta_tag_text{margin-right:0}.rich_media_meta_list em{font-style:normal}.rich_media_meta_text{color:rgba(0,0,0,0.3)}p{margin:0;}.msgBox{margin-top:20px;padding-top:20px;padding-left:50px;overflow:hidden;border-top:2px dashed #09a2ff;}.msg{padding-top:7px;clear:both;}.msgBody{float:right;width:100%;margin-left:55px;padding-bottom:15px;border-bottom:1px dashed #e0e0e0;}.userHeadImg{float:left;margin-left:-50px;}.userHeadImg img{width:40px;height:40px;margin-right:10px;border-radius:3px;}.userName{color:#888888;line-height:24px;font-size:14px;line-height:34px;;line-height:34px;;line-height:34px;;line-height:34px;;line-height:34px;;line-height:34px;;line-height:34px;;line-height:34px;;line-height:34px;;line-height:34px;;line-height:34px;;margin:5px 0 5px 0;height:24px;}.replyBody,.autherBody{color:#565656;font-size:15px;}.replyIcon{border-left:4px solid #33ab01;margin-right:5px;}.ad{text-decoration:none;color:#d6d4d4;font-size:12px;line-height:32px;;}.msgBodyReply{padding-top:5px;}.userName span{float:right;color:#afafaf;font-size:14px;}code{text-align:left;font-size:14px;display:block;white-space:pre;display:-webkit-box;display:-webkit-flex;display:flex;position:relative;}.code-snippet__fix{font-size:14px;margin:10px 0;display:block;color:#333;position:relative;background-color:rgba(0,0,0,0.03);border:1px solid #f0f0f0;border-radius:2px;display:-webkit-box;display:-webkit-flex;display:flex;padding-left:25px;line-height:26px}.code-snippet__fix code{text-align:left;font-size:14px;display:block;white-space:pre;display:-webkit-box;display:-webkit-flex;display:flex;position:relative;font family:Consolas,"Liberation Mono",Menlo,Courier,monospace}.code-snippet__comment,.code-snippet__quote{color:#afafaf;font-style:italic}.code-snippet__keyword,.code-snippet__selector-tag,.code-snippet__subst{color:#ca7d37}.code-snippet__number,.code-snippet__literal,.code-snippet__variable,.code-snippet__template-variable,.code-snippet__tag .code-snippet__attr{color:#0e9ce5}.code-snippet__string,.code-snippet__doctag{color:#d14}.code-snippet__title,.code-snippet__section,.code-snippet__selector-id{color:#d14}.code-snippet__subst{font-weight:normal}.code-snippet__type,.code-snippet__class .code-snippet__title{color:#0e9ce5}.code-snippet__tag,.code-snippet__name,.code-snippet__attribute{color:#0e9ce5;font-weight:normal}.code-snippet__regexp,.code-snippet__link{color:#ca7d37}.code-snippet__symbol,.code-snippet__bullet{color:#d14}.code-snippet__built_in,.code-snippet__builtin-name{color:#ca7d37}.code-snippet__meta{color:#afafaf}.code-snippet__deletion{background:#fdd}.code-snippet__addition{background:#dfd}.code-snippet__emphasis{font-style:italic}.code-snippet__strong{font-weight:bold}.account_avatar{width:40px;height:40px;padding:0;}.account_info{display:-webkit-box;display:-webkit-flex;display:flex;-webkit-box-align:center;-webkit-align-items:center;padding:20px 0;align-items:center}.flex_bd{padding-left:14px;}.account_nickname{display:inline-block;vertical-align:middle;line-height:1.2;color:#576b95;font-size:14px}.account_desc{overflow:hidden;text-overflow:ellipsis;display:-webkit-box;-webkit-box-orient:vertical;-webkit-line-clamp:1;color:rgba(0,0,0,0.3);font-size:14px;line-height:1.2;padding-top:.4em}.msg_source_url{text-align:left;word-break:break-all;margin-top:20px;}.msg_source_url a{padding-right:10px;}.msg_source_url .url_text{color:#a8a8a8;}.video-desc{font-size:14px;margin-top:15px;color:#6c6c6c;}.msg_source_url{text-align:left;}.original_primary_card_tips{color:rgba(0,0,0,0.3);line-height:1.4;font-size:15px;}.weui-flex__item{margin-bottom:20px;padding:20px 16px;margin-top:16px;line-height:1.4;align-items:center;background-color:#f7f7f7;border-radius:8px;position:relative;}.original_primary_desc{color:rgba(0,0,0,0.5);font-size:14px;padding-top:4px;width:auto;overflow:hidden;text-overflow:ellipsis;}.msgBodyReplyList{border-top:1px solid #e1e1e1;margin-top:10px;}.msgBodyReplyListTop{border-top:0;}.reply_like_num{float:right;font-size:14px;color:#c7c7c7;}.msgData{margin-top:20px;color:#626262;}.msgData span{font-size:14px;padding-right:15px;}.msgData .likes{float:right;padding-right:0;}.js_text_content p{font-size:18px;line-height:38px;;}.rich_media_meta_link{font-size:15px;}blockquote {padding-left: 10px;border-left: 3px solid #dbdbdb;color: rgba(0,0,0,0.5);font-size:15px;line-height:35px;;padding-top: 4px;margin: 1em 0;}.video_iframe{width:500px;height:400px;}.blockquote_info{color:#b5b5b5;margin-top:10px;}.playVideoWx{position:relative;display:block;}.icon_mid_play{position:absolute;z-index:9999;top:50%;left:50%;display:-webkit-box;display:-webkit-flex;display:flex;-webkit-box-align:center;-webkit-align-items:center;align-items:center;-webkit-box-pack:center;-webkit-justify-content:center;justify-content:center;width:48px;height:48px;background:rgba(237,237,237,0.9);border-radius:50%}.icon_mid_play:before{content:"";text-indent:-999em;display:inline-block;width:28px;height:28px;vertical-align:middle;background-size:cover;background-image:url("data:image/svg+xml;charset=utf8,%3Csvg xmlns='http://www.w3.org/2000/svg' width='24' height='24' viewBox='0 0 24 24'%3E  %3Cpath fill='%23151515' fill-rule='evenodd' d='M9.524 4.938l10.092 6.21a1 1 0 0 1 0 1.704l-10.092 6.21A1 1 0 0 1 8 18.21V5.79a1 1 0 0 1 1.524-.852z'/%3E%3C/svg%3E")}
</style>
<link href="https://www.juyifx.cn/config/css/wxArticle.css" rel="stylesheet"/>
</head>
<body>
<div class="rich_media"><a href="https://www.juyimv.cn" class="ad" title="点我免费下载微信公众号文章搜索助手导出">该文章由微信公众号文章搜索助手导出，点我免费下载</a>
                
                <h1 class="rich_media_title" id="activity-name"><a href="http://mp.weixin.qq.com/s?__biz=MzAwMjgzNTEzNA==&mid=2650540658&idx=1&sn=8446ab9a2404fcafa49a29377dda3bad&chksm=82ccfda3b5bb74b57eb17de8271a3a50213a6c773d2e5ee0ea0b4661d12a9940239e0ad389d0#rd" title="点击文章标题可访问原文章链接" target="_blank">
                    
                    
                    
印光大师｜光宗耀祖，成家立业，只在能立志学好而已。
                </a></h1>
                <div id="meta_content" class="rich_media_meta_list">
                                                                                                                <span class="rich_media_meta rich_media_meta_text">
                                                                    印光大师
                                                            </span>
                                                                
                                        <span class="rich_media_meta rich_media_meta_nickname" id="profileBt">
                      <a href="javascript:void(0);" class="wx_tap_link js_wx_tap_highlight weui-wa-hotarea" id="js_name">
                        地藏占察入净土                      </a>
                      <div id="js_profile_qrcode" aria-hidden="true" class="profile_container" style="display:none;">
                          <div class="profile_inner">
                              <strong class="profile_nickname">地藏占察入净土</strong>
                              <img class="profile_avatar" id="js_profile_qrcode_img" >

                              <p class="profile_meta">
                              <label class="profile_meta_label">微信号</label>
                              <span class="profile_meta_value">dzzcrjtsx</span>
                              </p>

                              <p class="profile_meta">
                              <label class="profile_meta_label">功能介绍</label>
                              <span class="profile_meta_value">净宗九祖蕅益大师赞占察法门：“此《占察善恶业报经》，诚末世多障者之第一津梁也!”</span>
                              </p>
                              
                          </div>
                          <span class="profile_arrow_wrp" id="js_profile_arrow_wrp">
                              <i class="profile_arrow arrow_out"></i>
                              <i class="profile_arrow arrow_in"></i>
                          </span>
                      </div>
                    </span>
                    <em id="publish_time" class="rich_media_meta rich_media_meta_text">2020-02-23</em>
                </div>

                
                                                <div id="js_tags" class="article-tag__list" style="display: none;" data-len="0"
                                >
                                            
                        <div class="article-tag-card__title">收录于话题</div>
                        <div class="article-tags">
                                                    </div>
                                    </div><div id="weixin_content"><p><img class="rich_pages" data-backh="362" data-backw="578" data-ratio="0.6257142857142857" data-s="300,640" src="https://mmbiz.qpic.cn/mmbiz_jpg/HnBLeoiaVdlOodxpBbBpEGRVUgfK2MHf3ZkbnoVWBmtvcvvg0EVBIscMPjKNQUZ8omkkNjNttS4y4pLNsoR0bPw/640?wx_fmt=jpeg" data-type="jpeg" data-w="700" style="text-align: center;width: 100%;"  /><br  /></p><section data-tools="135编辑器" data-id="96587"><section style="width:100%;margin:10px auto;" data-width="100%"><section style="background-image: url(&quot;https://mmbiz.qpic.cn/mmbiz_png/HnBLeoiaVdlOodxpBbBpEGRVUgfK2MHf3xEZ8WuoibYbe37KdicwMCibG6eHLoiaUmj2XGA8DsAEkUL5Nvvap21N1xA/640?wx_fmt=png&quot;);background-size: 100%;background-position: center top;background-repeat: no-repeat no-repeat;"><section style="background-image: url(&quot;https://mmbiz.qpic.cn/mmbiz_png/HnBLeoiaVdlOodxpBbBpEGRVUgfK2MHf3JzHyr8SGibh5RfUibCApa9lsxcUoibLd4EE5ic16XCfIxAPBpAX4JcZMVQ/640?wx_fmt=png&quot;);background-size: 100%;padding-top: 12px;padding-bottom: 12px;background-position: center bottom;background-repeat: no-repeat no-repeat;"><section style="border-left-width: 1px;border-left-style: solid;border-left-color: rgb(232, 195, 95);border-right-width: 1px;border-right-style: solid;border-right-color: rgb(232, 195, 95);box-sizing: border-box;"><section data-autoskip="1" style="padding: 10px 1em;font-size:14px;line-height:34px;;letter-spacing: 1.5px;line-height: 1.75em;box-sizing: border-box;"><section style="margin-top: 15px;margin-bottom: 15px;line-height: 2em;"><span style="color: rgb(0, 0, 0);"><strong><span style="font-size:17px;line-height:37px;;">人生世间，数十年光阴，瞬息即过。</span></strong><strong><span style="font-size:17px;line-height:37px;;">若或虚度，则欲再得此光阴，决无可得之时。</span></strong></span><strong><span style="font-size:17px;line-height:37px;;color: rgb(171, 25, 66);"></span></strong><span style="color: rgb(0, 0, 0);font-size:17px;line-height:37px;;">人之成败，全在幼时。幼时若已空过，若至二十岁时，已经失其机会。汝父母俱以余为师。余于汝，颇存希望成一真正淳善之器，以慰汝父母爱汝之心。</span><span style="font-size:17px;line-height:37px;;color: rgb(171, 25, 66);"><strong>汝宜立大志向，学做好人。</strong><strong>切不可随顺恶少，胡作非为。</strong><strong>凡行一事，说一话，必须要于己于人有益。</strong></span></section><section style="margin-top: 15px;margin-bottom: 15px;line-height: 2em;"><span style="color: rgb(0, 0, 0);font-size:17px;line-height:37px;;">汝现在已成人娶妻矣。不一二年即为人父矣。</span><span style="font-size:17px;line-height:37px;;color: rgb(171, 25, 66);"><strong>汝若无真正志向，则将来汝之儿女，便学汝之随顺庸流，无所成就矣。</strong></span><strong><span style="font-size:17px;line-height:37px;;color: rgb(171, 25, 66);">父母者，儿女之模范也。譬如铸器，模范不好，决不能令所铸之器好。</span></strong><span style="color: rgb(0, 0, 0);font-size:17px;line-height:37px;;">人虽至愚，决无不愿儿女好者。不知儿女之好否，当在自己心行中求。况汝生于富贵，了未受过艰苦。</span></section><section style="margin-top: 15px;margin-bottom: 15px;line-height: 2em;"><span style="color: rgb(0, 0, 0);font-size:17px;line-height:37px;;">须知汝之安乐，过上二十年，乃汝父之力之所加被耳。<strong>倘汝不立志，汝父在则犹可依靠。</strong><strong>然已六十多矣，断不能照应汝一生。</strong>此时不立志，汝父若一去世，汝一事不能为。将有倾家破产，不免饥寒之忧。到此纵能知悔，已经来不及了。</span></section><section style="margin-top: 15px;margin-bottom: 15px;line-height: 2em;"><span style="font-size:17px;line-height:37px;;color: rgb(171, 25, 66);"><strong>汝宜每日将太上感应篇，文昌阴骘文，关帝觉世真经，日读三五遍，至少须一遍。</strong><strong>亦令汝妻日日读之，自可知为人之道理。</strong><strong>既知为人之道理，则便可继汝父之家风。</strong></span><span style="color: rgb(0, 0, 0);font-size:17px;line-height:37px;;">凡一切人皆钦仰汝，以为汝父素好善，故有此令郎。此其荣为何如也。</span><span style="font-size:17px;line-height:37px;;color: rgb(171, 25, 66);"><strong>光宗耀祖，成家立业，只在能立志学好而已。</strong></span><span style="color: rgb(0, 0, 0);font-size:17px;line-height:37px;;">岂有甚么难行难做处。祈详审思之。</span></section><section style="margin-top: 15px;margin-bottom: 15px;line-height: 2em;"><span style="color: rgb(0, 0, 0);font-size:17px;line-height:37px;;"></span></section><section style="margin-top: 15px;margin-bottom: 15px;letter-spacing: 1.5px;white-space: normal;font-stretch: normal;font-size:13px;line-height:33px;;text-align: center;line-height: 2em;"><span style="color: rgb(0, 0, 0);font-size:17px;line-height:37px;;letter-spacing: 2px;caret-color: rgb(77, 144, 154);">❖❖❖</span></section><p style="margin-top: 15px;margin-bottom: 15px;font-size:14px;line-height:34px;;letter-spacing: 1.5px;white-space: normal;caret-color: rgb(77, 144, 154);color: rgb(77, 144, 154);text-align: center;line-height: 1.5em;"><span style="font-size:17px;line-height:37px;;letter-spacing: 2px;color: rgb(0, 0, 0);">节选自《印光法师文钞》</span></p><p style="margin-top: 15px;margin-bottom: 15px;font-size:14px;line-height:34px;;letter-spacing: 1.5px;white-space: normal;caret-color: rgb(77, 144, 154);color: rgb(77, 144, 154);text-align: center;line-height: 1.5em;"><span style="font-size:17px;line-height:37px;;letter-spacing: 2px;color: rgb(0, 0, 0);">•三编卷三</span></p><p style="margin-top: 15px;margin-bottom: 15px;font-size:14px;line-height:34px;;letter-spacing: 1.5px;white-space: normal;color: rgb(77, 144, 154);text-align: center;line-height: 1.5em;"><span style="caret-color: rgb(77, 144, 154);font-size:17px;line-height:37px;;letter-spacing: 2px;color: rgb(0, 0, 0);">•</span><span style="text-align: justify;font-size:17px;line-height:37px;;letter-spacing: 2px;color: rgb(0, 0, 0);"><span style="caret-color: rgb(77, 144, 154);">复</span><span style="caret-color: rgb(255, 0, 0);">某</span></span><span style="caret-color: rgb(77, 144, 154);color: rgb(0, 0, 0);font-size:17px;line-height:37px;;letter-spacing: 2px;text-align: justify;">居士书</span><span style="color: rgb(0, 0, 0);font-size:17px;line-height:37px;;text-align: justify;">（</span><span style="color: rgb(0, 0, 0);font-size:17px;line-height:37px;;text-align: justify;">民十八十一</span><span style="color: rgb(0, 0, 0);font-size:17px;line-height:37px;;text-align: justify;">月十六日）</span></p></section></section></section></section></section></section><section data-role="outer" label="Powered by 135editor.com" style="white-space: normal;font-size:16px;line-height:36px;;font family: 微软雅黑;letter-spacing: 0.544px;widows: 1;background-color: rgb(255, 255, 255);max-width: 100%;text-align: center;box-sizing: border-box !important;overflow-wrap: break-word !important;"><section data-width="100%" style="max-width: 100%;width: 668px;box-sizing: border-box !important;overflow-wrap: break-word !important;"><section style="max-width: 100%;display: inline-block;box-sizing: border-box !important;overflow-wrap: break-word !important;"><section style="max-width: 100%;box-sizing: border-box !important;overflow-wrap: break-word !important;"><section style="max-width: 100%;box-sizing: border-box !important;overflow-wrap: break-word !important;"><p style="max-width: 100%;min-height: 1em;line-height: 25.6px;box-sizing: border-box !important;overflow-wrap: break-word !important;"><img class="__bg_gif" data-ratio="0.09939498703543648" data-type="gif" data-w="1157" width="auto" data-backw="556" data-backh="56" data-before-oversubscription-url="https://mmbiz.qpic.cn/mmbiz_gif/HnBLeoiaVdlPH5NUoHsU9B0xWC1AyPiaCNe78xIK6nPb8ZicBNtq9ialIxb0CYSfqHibAQpe4wy4up3ibmbx8AibroK1Q/640?wx_fmt=gif" src="https://mmbiz.qpic.cn/mmbiz_gif/HnBLeoiaVdlPH5NUoHsU9B0xWC1AyPiaCNe78xIK6nPb8ZicBNtq9ialIxb0CYSfqHibAQpe4wy4up3ibmbx8AibroK1Q/640?wx_fmt=gif" style="color: rgb(62, 62, 62);text-align: justify;font-size: 13.3333px;box-sizing: border-box !important;overflow-wrap: break-word !important;visibility: visible !important;width: 556.471px !important;"  /><br  /></p></section></section></section></section></section><section data-role="paragraph" style="white-space: normal;font-size:16px;line-height:36px;;font family: 微软雅黑;letter-spacing: 0.544px;widows: 1;background-color: rgb(255, 255, 255);max-width: 100%;box-sizing: border-box;text-align: center;border: 0px none;overflow-wrap: break-word !important;"><section data-role="outer" label="Powered by 135editor.com" style="max-width: 100%;box-sizing: border-box !important;overflow-wrap: break-word !important;"><section data-tools="135编辑器" data-id="90940" style="max-width: 100%;text-align: justify;color: rgb(62, 62, 62);box-sizing: border-box !important;overflow-wrap: break-word !important;"><section data-width="100%" style="max-width: 100%;width: 668px;text-align: center;box-sizing: border-box !important;overflow-wrap: break-word !important;"><section style="max-width: 100%;display: inline-block;box-sizing: border-box !important;overflow-wrap: break-word !important;"><section style="max-width: 100%;box-sizing: border-box !important;overflow-wrap: break-word !important;"><section style="max-width: 100%;box-sizing: border-box !important;overflow-wrap: break-word !important;"><section data-role="paragraph" style="max-width: 100%;box-sizing: border-box;border: 0px none;overflow-wrap: break-word !important;"><section data-tools="135编辑器" data-id="85994" style="max-width: 100%;box-sizing: border-box;line-height: 28.4444px;border: 0px none;overflow-wrap: break-word !important;"><section style="margin: 10px auto;max-width: 100%;box-sizing: border-box !important;overflow-wrap: break-word !important;"><section style="padding: 10px 15px 10px 10px;max-width: 100%;box-sizing: border-box;border: 1px solid rgb(198, 198, 198);display: inline-block;overflow-wrap: break-word !important;"><section style="max-width: 100%;display: inline-block;box-sizing: border-box !important;overflow-wrap: break-word !important;"><section style="max-width: 100%;display: inline-block;width: 100px;box-sizing: border-box !important;overflow-wrap: break-word !important;"><img border="0" data-cropselx1="0" data-cropselx2="100" data-cropsely1="0" data-cropsely2="100" data-ratio="1" src="https://mmbiz.qpic.cn/mmbiz_jpg/HnBLeoiaVdlMb2qEWC6mib2k48FiakzY3NDV64bLhjwHiaOSiaIhHpHtW6pqLkVabgZfOniagOw7apEctiaUDTtujkKuA/640?wx_fmt=jpeg" data-type="jpeg" data-w="258" opacity="" title="qrcode_for_gh_a271276b3968_344.jpg" style="margin-top: 20px;height: 100px;width: 100px;box-sizing: border-box !important;overflow-wrap: break-word !important;visibility: visible !important;"  /></section><section style="margin-top: 35px;padding-left: 20px;max-width: 100%;box-sizing: border-box;display: inline-block;vertical-align: top;overflow-wrap: break-word !important;"><p style="max-width: 100%;min-height: 1em;box-sizing: border-box !important;overflow-wrap: break-word !important;"><span style="max-width: 100%;font-size:18px;line-height:38px;;box-sizing: border-box !important;overflow-wrap: break-word !important;">更多精彩内容请关注</span></p><p style="font-stretch: normal;font-size:13px;line-height:33px;;line-height: normal;"><span style="font-size:18px;line-height:38px;;">『须摩提世界观光』</span></p><p style="max-width: 100%;min-height: 1em;box-sizing: border-box !important;overflow-wrap: break-word !important;">&nbsp;<img data-ratio="0.3870967741935484" src="https://mmbiz.qpic.cn/mmbiz_gif/7QRTvkK2qC60d89fUar3V8e8MgHOumHtc4SX1PlfxlEOmmRNjRoiaKsVyuia3SDOsP4apib12WsxcQuNicsQRbgfVg/640?wx_fmt=gif" data-type="gif" data-w="496" style="width: 80px;display: block;"  /></p></section></section></section></section></section></section></section></section></section></section></section></section></section>
                </div>
</div>
</body>
</html>