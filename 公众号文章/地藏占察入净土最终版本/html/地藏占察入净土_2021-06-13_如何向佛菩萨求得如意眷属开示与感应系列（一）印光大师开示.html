<html>
<head>
<title>如何向佛菩萨求得如意眷属开示与感应系列（一）印光大师开示</title>
<meta charset="utf-8">
<meta name="viewport" content="width=device-width,initial-scale=1.0,maximum-scale=1.0,user-scalable=0,viewport-fit=cover">
<style>
*{margin:0;padding:0;max-width:100%;box-sizing:border-box;}html{-ms-text-size-adjust:100%;-webkit-text-size-adjust:100%;line-height:1.6}img{z-index:999;position:relative;max-width:100%;margin:10px 0;}body{-webkit-touch-callout:none;font family:-apple-system-font,BlinkMacSystemFont,"Helvetica Neue","PingFang SC","Hiragino Sans GB","Microsoft YaHei UI","Microsoft YaHei",Arial,sans-serif;color:#333;letter-spacing:.034em}h1,h2,h3,h4,h5,h6{font-weight:400;font-size:16px;line-height:36px;}a{color:#576b95;text-decoration:none;-webkit-tap-highlight-color:rgba(0,0,0,0)}td,th{word-wrap:break-word;padding:5px 10px;border:1px solid #DDD;}table{margin-bottom:10px;border-collapse:collapse;display:table;width:100%!important;}.appmsg_skin_default .rich_media_area_primary{background-color:#fff}.appmsg_skin_default .rich_media_area_primary .weui-loadmore_line .weui-loadmore__tips{background-color:#fff}.rich_media_area_primary{padding:20px 16px 12px;background-color:#fafafa}@media (max-width:375px){.rich_media_area_primary{padding:20px 60px 15px 60px}.rich_media_area_extra{padding:0 60px 21px 60px}}@media (min-width:1024px){.rich_media_area_primary_inner,.rich_media_area_extra_inner,body{max-width:677px;margin-left:auto;margin-right:auto}.rich_media_area_primary{padding-top:32px}}.rich_media{padding:20px;}.appmsg_skin_default .rich_media_area_primary{background-color:#fff}.appmsg_skin_default .rich_media_area_primary .weui-loadmore_line .weui-loadmore__tips{background-color:#fff}@media screen and (min-width:1024px){.rich_media_area_primary_inner,.rich_media_area_extra_inner{max-width:677px;margin-left:auto;margin-right:auto}.rich_media_area_primary{padding-top:32px}}.rich_media_content{overflow:hidden;color:#333;font-size:17px;line-height:37px;;word-wrap:break-word;-webkit-hyphens:auto;-ms-hyphens:auto;hyphens:auto;text-align:justify;position:relative;z-index:0}.rich_media_content *{max-width:100%!important;box-sizing:border-box!important;-webkit-box-sizing:border-box!important;word-wrap:break-word!important}.rich_media_content p{clear:both;min-height:1em}.rich_media_content em{font-style:italic}.rich_media_content fieldset{min-width:0}.rich_media_content .list-paddingleft-1,.rich_media_content .list-paddingleft-2,.rich_media_content .list-paddingleft-3{padding-left:2.2em}.rich_media_content .list-paddingleft-1 .list-paddingleft-2,.rich_media_content .list-paddingleft-2 .list-paddingleft-2,.rich_media_content .list-paddingleft-3 .list-paddingleft-2{padding-left:30px}.rich_media_content .list-paddingleft-1{padding-left:1.2em}.rich_media_content .list-paddingleft-3{padding-left:3.2em}.rich_media_content .code-snippet,.rich_media_content .code-snippet__fix{max-width:1000%!important}.rich_media_content .code-snippet *,.rich_media_content .code-snippet__fix *{max-width:1000%!important}.rich_media_title{font-size:22px;line-height:42px;;line-height:1.4;margin:10px 0;padding-bottom:10px;border-bottom:1px solid #e7e7eb;}@supports(-webkit-overflow-scrolling:touch){.rich_media_title{font-weight:700}}.rich_media_meta{display:inline-block;vertical-align:middle;margin:0 10px 10px 0;font-size:15px;line-height:35px;;line-height:35px;;line-height:35px;;line-height:35px;;-webkit-tap-highlight-color:rgba(0,0,0,0)}.rich_media_meta.icon_appmsg_tag{margin-right:4px}.rich_media_meta.meta_tag_text{margin-right:0}.rich_media_meta_list em{font-style:normal}.rich_media_meta_text{color:rgba(0,0,0,0.3)}p{margin:0;}.msgBox{margin-top:20px;padding-top:20px;padding-left:50px;overflow:hidden;border-top:2px dashed #09a2ff;}.msg{padding-top:7px;clear:both;}.msgBody{float:right;width:100%;margin-left:55px;padding-bottom:15px;border-bottom:1px dashed #e0e0e0;}.userHeadImg{float:left;margin-left:-50px;}.userHeadImg img{width:40px;height:40px;margin-right:10px;border-radius:3px;}.userName{color:#888888;line-height:24px;font-size:14px;line-height:34px;;line-height:34px;;line-height:34px;;line-height:34px;;line-height:34px;;line-height:34px;;line-height:34px;;line-height:34px;;line-height:34px;;line-height:34px;;line-height:34px;;margin:5px 0 5px 0;height:24px;}.replyBody,.autherBody{color:#565656;font-size:15px;}.replyIcon{border-left:4px solid #33ab01;margin-right:5px;}.ad{text-decoration:none;color:#d6d4d4;font-size:12px;line-height:32px;;}.msgBodyReply{padding-top:5px;}.userName span{float:right;color:#afafaf;font-size:14px;}code{text-align:left;font-size:14px;display:block;white-space:pre;display:-webkit-box;display:-webkit-flex;display:flex;position:relative;}.code-snippet__fix{font-size:14px;margin:10px 0;display:block;color:#333;position:relative;background-color:rgba(0,0,0,0.03);border:1px solid #f0f0f0;border-radius:2px;display:-webkit-box;display:-webkit-flex;display:flex;padding-left:25px;line-height:26px}.code-snippet__fix code{text-align:left;font-size:14px;display:block;white-space:pre;display:-webkit-box;display:-webkit-flex;display:flex;position:relative;font family:Consolas,"Liberation Mono",Menlo,Courier,monospace}.code-snippet__comment,.code-snippet__quote{color:#afafaf;font-style:italic}.code-snippet__keyword,.code-snippet__selector-tag,.code-snippet__subst{color:#ca7d37}.code-snippet__number,.code-snippet__literal,.code-snippet__variable,.code-snippet__template-variable,.code-snippet__tag .code-snippet__attr{color:#0e9ce5}.code-snippet__string,.code-snippet__doctag{color:#d14}.code-snippet__title,.code-snippet__section,.code-snippet__selector-id{color:#d14}.code-snippet__subst{font-weight:normal}.code-snippet__type,.code-snippet__class .code-snippet__title{color:#0e9ce5}.code-snippet__tag,.code-snippet__name,.code-snippet__attribute{color:#0e9ce5;font-weight:normal}.code-snippet__regexp,.code-snippet__link{color:#ca7d37}.code-snippet__symbol,.code-snippet__bullet{color:#d14}.code-snippet__built_in,.code-snippet__builtin-name{color:#ca7d37}.code-snippet__meta{color:#afafaf}.code-snippet__deletion{background:#fdd}.code-snippet__addition{background:#dfd}.code-snippet__emphasis{font-style:italic}.code-snippet__strong{font-weight:bold}.account_avatar{width:40px;height:40px;padding:0;}.account_info{display:-webkit-box;display:-webkit-flex;display:flex;-webkit-box-align:center;-webkit-align-items:center;padding:20px 0;align-items:center}.flex_bd{padding-left:14px;}.account_nickname{display:inline-block;vertical-align:middle;line-height:1.2;color:#576b95;font-size:14px}.account_desc{overflow:hidden;text-overflow:ellipsis;display:-webkit-box;-webkit-box-orient:vertical;-webkit-line-clamp:1;color:rgba(0,0,0,0.3);font-size:14px;line-height:1.2;padding-top:.4em}.msg_source_url{text-align:left;word-break:break-all;margin-top:20px;}.msg_source_url a{padding-right:10px;}.msg_source_url .url_text{color:#a8a8a8;}.video-desc{font-size:14px;margin-top:15px;color:#6c6c6c;}.msg_source_url{text-align:left;}.original_primary_card_tips{color:rgba(0,0,0,0.3);line-height:1.4;font-size:15px;}.weui-flex__item{margin-bottom:20px;padding:20px 16px;margin-top:16px;line-height:1.4;align-items:center;background-color:#f7f7f7;border-radius:8px;position:relative;}.original_primary_desc{color:rgba(0,0,0,0.5);font-size:14px;padding-top:4px;width:auto;overflow:hidden;text-overflow:ellipsis;}.msgBodyReplyList{border-top:1px solid #e1e1e1;margin-top:10px;}.msgBodyReplyListTop{border-top:0;}.reply_like_num{float:right;font-size:14px;color:#c7c7c7;}.msgData{margin-top:20px;color:#626262;}.msgData span{font-size:14px;padding-right:15px;}.msgData .likes{float:right;padding-right:0;}.js_text_content p{font-size:18px;line-height:38px;;}.rich_media_meta_link{font-size:15px;}blockquote {padding-left: 10px;border-left: 3px solid #dbdbdb;color: rgba(0,0,0,0.5);font-size:15px;line-height:35px;;padding-top: 4px;margin: 1em 0;}.video_iframe{width:500px;height:400px;}.blockquote_info{color:#b5b5b5;margin-top:10px;}.playVideoWx{position:relative;display:block;}.icon_mid_play{position:absolute;z-index:9999;top:50%;left:50%;display:-webkit-box;display:-webkit-flex;display:flex;-webkit-box-align:center;-webkit-align-items:center;align-items:center;-webkit-box-pack:center;-webkit-justify-content:center;justify-content:center;width:48px;height:48px;background:rgba(237,237,237,0.9);border-radius:50%}.icon_mid_play:before{content:"";text-indent:-999em;display:inline-block;width:28px;height:28px;vertical-align:middle;background-size:cover;background-image:url("data:image/svg+xml;charset=utf8,%3Csvg xmlns='http://www.w3.org/2000/svg' width='24' height='24' viewBox='0 0 24 24'%3E  %3Cpath fill='%23151515' fill-rule='evenodd' d='M9.524 4.938l10.092 6.21a1 1 0 0 1 0 1.704l-10.092 6.21A1 1 0 0 1 8 18.21V5.79a1 1 0 0 1 1.524-.852z'/%3E%3C/svg%3E")}
</style>
<link href="https://www.juyifx.cn/config/css/wxArticle.css" rel="stylesheet"/>
</head>
<body>
<div class="rich_media"><a href="https://www.juyimv.cn" class="ad" title="点我免费下载微信公众号文章搜索助手导出">该文章由微信公众号文章搜索助手导出，点我免费下载</a>
                
                <h1 class="rich_media_title" id="activity-name"><a href="http://mp.weixin.qq.com/s?__biz=MzAwMjgzNTEzNA==&mid=2650546323&idx=1&sn=0fc9e05397c42fa065f4967bea0aaf73&chksm=82ccd742b5bb5e540449364f688a365c53d4bc4003ee0983b846d2a8cce718124afa4d7d582f#rd" title="点击文章标题可访问原文章链接" target="_blank">
                    
                    
                    
如何向佛菩萨求得如意眷属 开示与感应系列（一）印光大师开示
                </a></h1>
                <div id="meta_content" class="rich_media_meta_list">
                                                                                
                                        <span class="rich_media_meta rich_media_meta_nickname" id="profileBt">
                      <a href="javascript:void(0);" class="wx_tap_link js_wx_tap_highlight weui-wa-hotarea" id="js_name">
                        地藏占察入净土                      </a>
                      <div id="js_profile_qrcode" aria-hidden="true" class="profile_container" style="display:none;">
                          <div class="profile_inner">
                              <strong class="profile_nickname">地藏占察入净土</strong>
                              <img class="profile_avatar" id="js_profile_qrcode_img" >

                              <p class="profile_meta">
                              <label class="profile_meta_label">微信号</label>
                              <span class="profile_meta_value">dzzcrjtsx</span>
                              </p>

                              <p class="profile_meta">
                              <label class="profile_meta_label">功能介绍</label>
                              <span class="profile_meta_value">净宗九祖蕅益大师赞占察法门：“此《占察善恶业报经》，诚末世多障者之第一津梁也!”</span>
                              </p>
                              
                          </div>
                          <span class="profile_arrow_wrp" id="js_profile_arrow_wrp">
                              <i class="profile_arrow arrow_out"></i>
                              <i class="profile_arrow arrow_in"></i>
                          </span>
                      </div>
                    </span>
                    <em id="publish_time" class="rich_media_meta rich_media_meta_text">2021-06-13</em>
                </div>

                
                                                <div id="js_tags" class="article-tag__list" style="display: none;" data-len="0"
                                >
                                            
                        <div class="article-tag-card__title">收录于话题</div>
                        <div class="article-tags">
                                                    </div>
                                    </div><div id="weixin_content"><p><img class="rich_pages js_insertlocalimg" data-ratio="0.5625" data-s="300,640" src="https://mmbiz.qpic.cn/mmbiz_jpg/HnBLeoiaVdlMsR2EkggiaEeM9wIX7hWEZX2kAaesvZkbePy851Ga2gWBW4y62yCEMlnI3qKYbv5N36SQRPnKngSg/640?wx_fmt=jpeg" data-type="jpeg" data-w="1280" style="text-align: center;"></p><p style="text-align: center;"><span style="caret-color: rgb(22, 32, 42);color: rgb(22, 32, 42);font family: Optima-Regular, PingFangTC-light;letter-spacing: 1px;text-align: center;background-color: rgb(255, 255, 255);">☟</span></p><section powered-by="xiumi.us" style="max-width: 100%;box-sizing: border-box;font family: Optima-Regular, PingFangTC-light;font-size:16px;line-height:36px;;letter-spacing: 0.5px;white-space: normal;word-wrap: break-word !important;"><section style="margin-top: 10px;margin-bottom: 10px;max-width: 100%;box-sizing: border-box;text-align: right;justify-content: flex-end;display: flex;flex-flow: row nowrap;word-wrap: break-word !important;"><section style="margin-right: 5px;padding: 20px 30px;max-width: 100%;box-sizing: border-box;display: inline-block;width: auto;vertical-align: top;background-color: rgba(232, 232, 232, 0.2);flex: 100 100 0%;height: auto;border-bottom-width: 1px;border-bottom-style: dotted;border-bottom-color: rgb(20, 20, 20);border-bottom-right-radius: 0px;align-self: flex-start;box-shadow: rgb(0, 0, 0) 0px 0px 0px;word-wrap: break-word !important;"><section powered-by="xiumi.us" style="max-width: 100%;box-sizing: border-box;text-align: justify;color: rgb(82, 82, 82);font-size:15px;line-height:35px;;line-height: 2.2;word-wrap: break-word !important;"><p style="max-width: 100%;box-sizing: border-box;min-height: 1em;word-wrap: break-word !important;"><span style="font-size:16px;line-height:36px;;">人生世间，父母、寿命、相貌、学问、夫妻、儿女，皆是前生所作之业之所感召。若有大功德，则会过于前生所培。若有大罪过，则便不及前生所培。是以要认真修持，以转前业也。汝</span><span style="font-size:16px;line-height:36px;;color: rgb(171, 25, 66);"><strong>欲得有学问、有才能、有德气之好丈夫</strong></span><span style="font-size:16px;line-height:36px;;">，或恐汝前生未培到这个福，则便不能满汝痴心。楞严经谓，念观世音菩萨者，求妻得妻，求子得子。求妻于菩萨，谓求菩萨加被，得其贤慧福德之妻。汝求夫亦然。</span><strong><span style="color: rgb(171, 25, 66);font-size:16px;line-height:36px;;">极力念观世音菩萨，当能满汝所愿。</span></strong><span style="font-size:16px;line-height:36px;;">否则，纵得好夫，或者又有短命、多病、祸患、等事，况未必能得好夫乎。</span><strong><span style="font-size:16px;line-height:36px;;color: rgb(171, 25, 66);">汝切不可以貌美起骄傲心。此心不息，便难载福。</span></strong><span style="font-size:16px;line-height:36px;;">汝能谛听我语，则汝之所受用者，皆有超过前生所培多多矣。</span></p></section><section powered-by="xiumi.us" style="max-width: 100%;box-sizing: border-box;font-size:15px;line-height:35px;;color: rgb(82, 82, 82);word-wrap: break-word !important;"><p style="max-width: 100%;box-sizing: border-box;min-height: 1em;word-wrap: break-word !important;"><span style="font-size:14px;line-height:34px;;color: rgb(214, 168, 65);"><span style="font-size:14px;line-height:34px;;max-width: 100%;box-sizing: border-box !important;word-wrap: break-word !important;">——</span>&nbsp;与周福渊女士书 &nbsp;</span></p><p style="max-width: 100%;box-sizing: border-box;min-height: 1em;word-wrap: break-word !important;"><span style="font-size:14px;line-height:34px;;color: rgb(214, 168, 65);">《印光法师文钞续编·卷上》</span></p></section></section></section></section><section powered-by="xiumi.us" style="padding-right: 5px;padding-left: 5px;max-width: 100%;box-sizing: border-box;font family: Optima-Regular, PingFangTC-light;font-size:16px;line-height:36px;;letter-spacing: 0.5px;white-space: normal;word-wrap: break-word !important;"><p style="text-align: center;"><img class="rich_pages js_insertlocalimg" data-croporisrc="https://mmbiz.qpic.cn/mmbiz_jpg/HnBLeoiaVdlMsR2EkggiaEeM9wIX7hWEZXEBF01ib5zsmiaIHa6OBrjqKj9uEuTAND9ROwVzOg9dq1GgiaEI6LoaWtA/640?wx_fmt=jpeg" data-cropx1="313.3678756476684" data-cropx2="917.7202072538861" data-cropy1="95.12953367875649" data-cropy2="755.4404145077721" data-ratio="1.0943708609271523" data-s="300,640" src="https://mmbiz.qpic.cn/mmbiz_jpg/HnBLeoiaVdlMsR2EkggiaEeM9wIX7hWEZXFeicafwesfbrTKBh8rt2R7DoAMMQbZKxKK2q8WD1OpDJqAMsHkYzyCg/640?wx_fmt=jpeg" data-type="jpeg" data-w="604" style="height: 118px;font family: Optima-Regular, PingFangTC-light;font-size:16px;line-height:36px;;letter-spacing: 0.5px;text-align: center;white-space: normal;width: 108px;"></p><section powered-by="xiumi.us" style="white-space: normal;max-width: 100%;box-sizing: border-box;font family: Optima-Regular, PingFangTC-light;font-size:16px;line-height:36px;;letter-spacing: 0.5px;word-wrap: break-word !important;"><section style="margin-top: 10px;margin-bottom: 10px;max-width: 100%;box-sizing: border-box;text-align: right;justify-content: flex-end;display: flex;flex-flow: row nowrap;word-wrap: break-word !important;"><section style="margin-right: 5px;padding: 20px 30px;max-width: 100%;box-sizing: border-box;display: inline-block;width: auto;vertical-align: top;background-color: rgba(232, 232, 232, 0.2);flex: 100 100 0%;height: auto;border-bottom-width: 1px;border-bottom-style: dotted;border-bottom-color: rgb(20, 20, 20);border-bottom-right-radius: 0px;align-self: flex-start;box-shadow: rgb(0, 0, 0) 0px 0px 0px;word-wrap: break-word !important;"><section powered-by="xiumi.us" style="max-width: 100%;box-sizing: border-box;text-align: justify;color: rgb(82, 82, 82);font-size:15px;line-height:35px;;line-height: 2.2;word-wrap: break-word !important;"><p style="max-width: 100%;box-sizing: border-box;min-height: 1em;word-wrap: break-word !important;"><span style="font-size:16px;line-height:36px;;">众生之心，与佛无二。虽迷真逐妄，背觉合尘，起贪嗔痴，造杀盗淫，轮回六道，了无出期，而其寂照真常之本体，仍然如故，毫无损失。以故佛视一切众生皆是佛，悯其业障深重，不能直复本体，故以种种方便，令种善根，先以欲钩牵，后令入佛智。由是久成佛道之正法明如来，而复不离寂光，垂形九界，随类逐形，寻声救苦，应以何身得度者，即现何身而为说法。其现余法界种种身，皆属秘密，现菩萨法界之观世音身，则属显露。以故十方诸佛，皆赞观世音菩萨为大慈大悲施无畏者，以期九法界一切众生，同生信向，同蒙摄受也。由菩萨证穷法界，圆彰自性，彻悟唯心，。故能悲运同体，慈起无缘，遍法界感，遍法界应，随彼所感之诚之大小，俾彼各得相当之利益。如法华普门品，楞严观音圆通所说，及此方种种感应事迹，如本书所颂者，何可得而思议也。</span><span style="color: rgb(0, 0, 0);"><strong><span style="font-size:16px;line-height:36px;;">良以菩萨之心，犹如虚空，无所不遍。但以众生在迷，不生信向，譬如虚空，以物障之，便成隔碍。若穿一小孔，即得一小孔之空，穿一大孔，即得一大孔之空，若完全撤去障蔽之物，则与普含万象之虚空，浑合无间矣。</span></strong></span><span style="font-size:16px;line-height:36px;;">是以众生小感则小应，大感则大应，故楞严云，求妻得妻(</span><strong><span style="font-size:16px;line-height:36px;;color: rgb(171, 25, 66);">求妻者，求贤慧贞良之妻也，否则妻何得向菩萨求。</span></strong><span style="font-size:16px;line-height:36px;;">)求子得子，求三昧得三昧，求长寿，得长寿，如是乃至求大涅槃得大涅槃。所言求妻得妻等者，即穿小孔得小孔之空，穿大孔得大孔之空也。其求大涅槃得大涅槃者，即完全撤去障蔽之物，便与普含万象之虚空浑合无间也。金刚经所谓我应灭度一切众生，灭度一切众生已，实无众生得灭度者。以众生心体，即是无余涅槃，本来无失，又何有得。菩萨特以种种方便，令其消除幻业，复还本体而已。又以众生迷惑深重，不能顿发大菩提心，为接引初机令其入胜故，随彼凡情，满彼所愿。待其善根既熟，即可直得究竟真实利益，此菩萨随类现身，随心满愿之本旨也。本书付排铸板，拟印数十万部，俾薄海内外之人，咸得受持。现已任及七万多部，则将来之遍界流通，人沐慈化，当可做到。但以字小，不便老人，为一憾事。无锡华慧可居士，宿植德本，笃信佛法，一见此书，欢喜赞叹，若获至宝，庆幸无已。恺出五百圆，命刻木板，冀一切人皆能阅，一切时皆可印可请也。其殆宿世曾受菩萨付嘱，以布慈化而利有情者，噫嘻懿哉。</span></p></section><section powered-by="xiumi.us" style="max-width: 100%;box-sizing: border-box;font-size:15px;line-height:35px;;color: rgb(82, 82, 82);word-wrap: break-word !important;"><p style="max-width: 100%;box-sizing: border-box;min-height: 1em;word-wrap: break-word !important;"><span style="font-size:14px;line-height:34px;;color: rgb(214, 168, 65);"><span style="font-size:14px;line-height:34px;;max-width: 100%;box-sizing: border-box !important;word-wrap: break-word !important;">——</span>观世音菩萨本迹感应颂重刻木板序</span></p><p style="max-width: 100%;box-sizing: border-box;min-height: 1em;word-wrap: break-word !important;"><span style="font-size:14px;line-height:34px;;caret-color: rgb(82, 82, 82);font family: Optima-Regular, PingFangTC-light;letter-spacing: 0.5px;text-align: right;color: rgb(214, 168, 65);">《增广印光法师文钞·卷三》</span></p></section></section></section></section><section powered-by="xiumi.us" style="padding-right: 5px;padding-left: 5px;white-space: normal;max-width: 100%;box-sizing: border-box;font family: Optima-Regular, PingFangTC-light;font-size:16px;line-height:36px;;letter-spacing: 0.5px;word-wrap: break-word !important;"><p style="text-align: center;"><img class="rich_pages js_insertlocalimg" data-croporisrc="https://mmbiz.qpic.cn/mmbiz_jpg/HnBLeoiaVdlMsR2EkggiaEeM9wIX7hWEZXEBF01ib5zsmiaIHa6OBrjqKj9uEuTAND9ROwVzOg9dq1GgiaEI6LoaWtA/640?wx_fmt=jpeg" data-cropx1="313.3678756476684" data-cropx2="917.7202072538861" data-cropy1="95.12953367875649" data-cropy2="761.0362694300519" data-ratio="1.1043046357615893" data-s="300,640" src="https://mmbiz.qpic.cn/mmbiz_jpg/HnBLeoiaVdlMsR2EkggiaEeM9wIX7hWEZXHA6vjIriaoIsTYHPm450UoYGFrwjMhYXo4jPj8scAr6Kcibu7YZbszkQ/640?wx_fmt=jpeg" data-type="jpeg" data-w="604" style="height: 119px;width: 108px;"  /></p></section><section powered-by="xiumi.us" style="white-space: normal;max-width: 100%;box-sizing: border-box;font family: Optima-Regular, PingFangTC-light;font-size:16px;line-height:36px;;letter-spacing: 0.5px;word-wrap: break-word !important;"><section style="margin-top: 10px;margin-bottom: 10px;max-width: 100%;box-sizing: border-box;text-align: right;justify-content: flex-end;display: flex;flex-flow: row nowrap;word-wrap: break-word !important;"><section style="margin-right: 5px;padding: 20px 30px;max-width: 100%;box-sizing: border-box;display: inline-block;width: auto;vertical-align: top;background-color: rgba(232, 232, 232, 0.2);flex: 100 100 0%;height: auto;border-bottom-width: 1px;border-bottom-style: dotted;border-bottom-color: rgb(20, 20, 20);border-bottom-right-radius: 0px;align-self: flex-start;box-shadow: rgb(0, 0, 0) 0px 0px 0px;word-wrap: break-word !important;"><section powered-by="xiumi.us" style="max-width: 100%;box-sizing: border-box;text-align: justify;color: rgb(82, 82, 82);font-size:15px;line-height:35px;;line-height: 2.2;word-wrap: break-word !important;"><p style="max-width: 100%;box-sizing: border-box;min-height: 1em;word-wrap: break-word !important;"><span style="font-size:16px;line-height:36px;;">接手书，不胜感愧，(光)粥饭庸僧耳，何可与诸君论外典事。然既见托，只得略说所以，欲知此义，及所主，先须知命为何物，力为何物，并列子意中将二子认作何物，然后再讲所主，则便成有功于世道人心之言论。若俱不知，则此力命之说，皆非儒佛所许。</span><strong><span style="font-size:16px;line-height:36px;;color: rgb(0, 0, 0);">命者何，即前生所作之果报也。又依道义而行所得者，方谓之命，不依道义而行所得者，皆不名命。</span></strong><span style="font-size:16px;line-height:36px;;">以此得之后，来生之苦，殆有不忍见闻者，如盗劫人钱财，暂似富裕，一旦官府知之，必至身首两分，何可以暂时得乐，便谓之为命。</span><span style="color: rgb(0, 0, 0);"><strong><span style="font-size:16px;line-height:36px;;">力者何，即现生之作为之谓。然作为有二，一则专用机械变诈之才智，一则专用克己复礼之修持。</span></strong></span><span style="font-size:16px;line-height:36px;;color: rgb(171, 25, 66);"></span><span style="font-size:16px;line-height:36px;;">列子所说之命，混而不分，所说之力，多主于机械变诈。故致力被命屈，无以回答。以孔子困陈蔡，田恒有齐国为命，是尚可谓之知命哉。孔子不遇贤君，不能令天下治安，乃天下群黎之业力所感，于孔子何干，颜渊之夭，义亦若此。田恒之有齐，乃篡夺而有，何可为命。现虽为齐君，一气不来，即为阿鼻地狱之狱囚，谓此为命，是教人勿修道义而肆志劫夺也。吾固曰，列子不知命。不观孟子之论命乎，必穷理尽性以至于命，方为真命，则不依道义而得，不依道义而失，皆非所谓命也。列子论力，多属于机械变诈之才智，圣贤之所不言。圣贤所言者，皆克己复礼之修持也。唯圣罔念作狂，唯狂克念作圣。积善之家必有余庆，积不善之家必有余殃。作善降之百祥，作不善降之百殃。木从绳则正，后从谏则圣。惠迪吉，从道凶，惟影响。行年五十而知四十九年之非，欲寡其过而未能。假我数年，五十以学易，可以无大过矣。人皆可以为尧舜，戒慎乎其所不睹，恐惧乎其所不闻，皆力也，此儒者之言也。</span><span style="color: rgb(0, 0, 0);"><strong><span style="font-size:16px;line-height:36px;;">至于佛教，则以一切众生，皆有佛性，皆当作佛，令其忏悔往业，妀恶修善，必期于诸恶莫作，众善奉行。以戒执身，不行非礼。以定摄心，不起妄念。以慧断惑，明见本性。皆克己复礼修持之力，依是力而行，尚可以上成佛道，况其下焉者。</span></strong></span><span style="font-size:16px;line-height:36px;;color: rgb(171, 25, 66);"><strong>故</strong><strong>楞严经云，求妻得妻</strong></span><span style="font-size:16px;line-height:36px;;">，(求妻者，求贤慧贞静之妻也，否则妻何得向菩萨求。)求子得子，求长寿得长寿，求三味得三味，如是乃至求大涅槃得大涅槃。大涅槃者，究竟佛果，</span><strong><span style="font-size:16px;line-height:36px;;color: rgb(171, 25, 66);">皆由依教修持而得</span></strong><span style="font-size:16px;line-height:36px;;">，其力之大，何可限量。袁了凡遇孔先生，算其前后诸事，一一皆验，逐谓命有一定。后蒙云谷禅师开示，兢业修持，孔生所算，一毫不应。然了凡乃一贤者，使其妄作非为，则孔生所算，亦当不灵。是知圣贤训世，唯重修持，如来教人，亦复如是。故所说大小权实法门，无非令众生断除幻妄之惑业，彻证本具之佛性。故世有极愚极钝者，修持久久，即可得大智慧，大辩才。列子以一切皆归于命，则是阻人希圣希贤之志，而奖人篡夺奸恶之心，俾下焉者，受此祸害于无穷，即上焉，者亦颓奋志时勉之气，以致终身不入圣贤之域，作一碌碌庸人。此一篇文，完全于世无益，有何可研究之价值乎哉。(光)少不努力，老无所知，偶因问及，任已意说，其是与非，任人所指。又(光)年近七旬，精神衰颓，兼以冗务繁多，直是不能支持。祈勿再以此种事来问，再来问，则原函寄回，决不答覆，以免于人无益，于己有损也，祈慧察是幸。</span></p></section><section powered-by="xiumi.us" style="max-width: 100%;box-sizing: border-box;font-size:15px;line-height:35px;;color: rgb(82, 82, 82);word-wrap: break-word !important;"><p style="max-width: 100%;box-sizing: border-box;min-height: 1em;word-wrap: break-word !important;"><span style="font-size:14px;line-height:34px;;color: rgb(214, 168, 65);"><span style="font-size:14px;line-height:34px;;max-width: 100%;box-sizing: border-box !important;word-wrap: break-word !important;">——</span>复慧朗居士书</span></p><p style="max-width: 100%;box-sizing: border-box;min-height: 1em;word-wrap: break-word !important;"><span style="font-size:14px;line-height:34px;;caret-color: rgb(82, 82, 82);font family: Optima-Regular, PingFangTC-light;letter-spacing: 0.5px;text-align: right;color: rgb(214, 168, 65);">《增广印光法师文钞·卷一》</span></p></section></section></section></section><section powered-by="xiumi.us" style="padding-right: 5px;padding-left: 5px;white-space: normal;max-width: 100%;box-sizing: border-box;font family: Optima-Regular, PingFangTC-light;font-size:16px;line-height:36px;;letter-spacing: 0.5px;word-wrap: break-word !important;"><p style="text-align: center;"><img class="rich_pages js_insertlocalimg" data-croporisrc="https://mmbiz.qpic.cn/mmbiz_jpg/HnBLeoiaVdlMsR2EkggiaEeM9wIX7hWEZXEBF01ib5zsmiaIHa6OBrjqKj9uEuTAND9ROwVzOg9dq1GgiaEI6LoaWtA/640?wx_fmt=jpeg" data-cropx1="313.3678756476684" data-cropx2="917.7202072538861" data-cropy1="95.12953367875649" data-cropy2="755.4404145077721" data-ratio="1.0943708609271523" data-s="300,640" src="https://mmbiz.qpic.cn/mmbiz_jpg/HnBLeoiaVdlMsR2EkggiaEeM9wIX7hWEZXFeicafwesfbrTKBh8rt2R7DoAMMQbZKxKK2q8WD1OpDJqAMsHkYzyCg/640?wx_fmt=jpeg" data-type="jpeg" data-w="604" style="height: 118px;font family: Optima-Regular, PingFangTC-light;font-size:16px;line-height:36px;;letter-spacing: 0.5px;text-align: center;white-space: normal;width: 108px;"  /></p></section><section powered-by="xiumi.us" style="white-space: normal;max-width: 100%;box-sizing: border-box;font family: Optima-Regular, PingFangTC-light;font-size:16px;line-height:36px;;letter-spacing: 0.5px;word-wrap: break-word !important;"><section style="margin-top: 10px;margin-bottom: 10px;max-width: 100%;box-sizing: border-box;text-align: right;justify-content: flex-end;display: flex;flex-flow: row nowrap;word-wrap: break-word !important;"><section style="margin-right: 5px;padding: 20px 30px;max-width: 100%;box-sizing: border-box;display: inline-block;width: auto;vertical-align: top;background-color: rgba(232, 232, 232, 0.2);flex: 100 100 0%;height: auto;border-bottom-width: 1px;border-bottom-style: dotted;border-bottom-color: rgb(20, 20, 20);border-bottom-right-radius: 0px;align-self: flex-start;box-shadow: rgb(0, 0, 0) 0px 0px 0px;word-wrap: break-word !important;"><section powered-by="xiumi.us" style="max-width: 100%;box-sizing: border-box;text-align: justify;color: rgb(82, 82, 82);font-size:15px;line-height:35px;;line-height: 2.2;word-wrap: break-word !important;"><p style="max-width: 100%;box-sizing: border-box;min-height: 1em;word-wrap: break-word !important;"><span style="font-size:16px;line-height:36px;;">早晚念佛若干、念观音若干，此外从朝至暮专念观音(无论出声念、默念，均须摄耳而听。听则功德更大。行住坐卧均可念。卧及衣冠未整齐、手口未洗漱，均宜默念于究)。《楞严经》观音谓：「我得佛心，证竟。能以珍宝种种供养十方如来，傍及法界六道众生。</span><strong><span style="font-size:16px;line-height:36px;;color: rgb(171, 25, 66);">求妻得妻(「求妻」者，求得贤善之妻也) </span></strong><span style="font-size:16px;line-height:36px;;">，求子得子，求三昧得三昧，求长寿得长寿，如是乃至</span><strong><span style="color: rgb(171, 25, 66);font-size:16px;line-height:36px;;">(「如是乃至」包括一切所求在内)</span></strong><span style="font-size:16px;line-height:36px;;">求大涅槃得大涅槃。大涅槃者，究竟佛果，尚可求而得之。况其余之小事，有不能得乎？</span><span style="font-size:16px;line-height:36px;;color: rgb(171, 25, 66);"><strong>当发善心为自利利他，则随求者心之诚与行之淳之大小，而得其感应。</strong></span><span style="font-size:16px;line-height:36px;;">若欲做恶事求菩萨，则不但不得福，而且有大祸矣。凡一切医不能治之病，均以此一味阿伽陀药而治之。</span></p></section><section powered-by="xiumi.us" style="max-width: 100%;box-sizing: border-box;font-size:15px;line-height:35px;;color: rgb(82, 82, 82);word-wrap: break-word !important;"><p style="max-width: 100%;box-sizing: border-box;min-height: 1em;word-wrap: break-word !important;"><span style="font-size:14px;line-height:34px;;color: rgb(214, 168, 65);"><span style="font-size:14px;line-height:34px;;max-width: 100%;box-sizing: border-box !important;word-wrap: break-word !important;">——</span>复秉初和尚书</span></p><p style="max-width: 100%;box-sizing: border-box;min-height: 1em;word-wrap: break-word !important;"><span style="font-size:14px;line-height:34px;;caret-color: rgb(82, 82, 82);font family: Optima-Regular, PingFangTC-light;letter-spacing: 0.5px;text-align: right;color: rgb(214, 168, 65);">《印光法师文钞三编·卷一》</span></p></section></section></section></section><section powered-by="xiumi.us" style="padding-right: 5px;padding-left: 5px;white-space: normal;max-width: 100%;box-sizing: border-box;font family: Optima-Regular, PingFangTC-light;font-size:16px;line-height:36px;;letter-spacing: 0.5px;word-wrap: break-word !important;"><p style="text-align: center;"><img class="rich_pages js_insertlocalimg" data-croporisrc="https://mmbiz.qpic.cn/mmbiz_jpg/HnBLeoiaVdlMsR2EkggiaEeM9wIX7hWEZXEBF01ib5zsmiaIHa6OBrjqKj9uEuTAND9ROwVzOg9dq1GgiaEI6LoaWtA/640?wx_fmt=jpeg" data-cropx1="313.3678756476684" data-cropx2="917.7202072538861" data-cropy1="95.12953367875649" data-cropy2="755.4404145077721" data-ratio="1.0943708609271523" data-s="300,640" src="https://mmbiz.qpic.cn/mmbiz_jpg/HnBLeoiaVdlMsR2EkggiaEeM9wIX7hWEZXFeicafwesfbrTKBh8rt2R7DoAMMQbZKxKK2q8WD1OpDJqAMsHkYzyCg/640?wx_fmt=jpeg" data-type="jpeg" data-w="604" style="height: 118px;font family: Optima-Regular, PingFangTC-light;font-size:16px;line-height:36px;;letter-spacing: 0.5px;text-align: center;white-space: normal;width: 108px;"  /><span style="text-align: left;font family: -apple-system-font, BlinkMacSystemFont, &quot;Helvetica Neue&quot;, &quot;PingFang SC&quot;, &quot;Hiragino Sans GB&quot;, &quot;Microsoft YaHei UI&quot;, &quot;Microsoft YaHei&quot;, Arial, sans-serif;letter-spacing: 0.6217142939567566px;">、</span></p></section></section><section powered-by="xiumi.us" style="max-width: 100%;box-sizing: border-box;font family: -apple-system-font, BlinkMacSystemFont, &quot;Helvetica Neue&quot;, &quot;PingFang SC&quot;, &quot;Hiragino Sans GB&quot;, &quot;Microsoft YaHei UI&quot;, &quot;Microsoft YaHei&quot;, Arial, sans-serif;font-size:16px;line-height:36px;;letter-spacing: 0.6217142939567566px;word-wrap: break-word !important;"><p style="font family: -apple-system-font, BlinkMacSystemFont, &quot;Helvetica Neue&quot;, &quot;PingFang SC&quot;, &quot;Hiragino Sans GB&quot;, &quot;Microsoft YaHei UI&quot;, &quot;Microsoft YaHei&quot;, Arial, sans-serif;font-size:16px;line-height:36px;;letter-spacing: 0.6217142939567566px;white-space: normal;max-width: 100%;min-height: 1em;text-align: left;box-sizing: border-box !important;word-wrap: break-word !important;"><img class="__bg_gif" data-backh="56" data-backw="556" data-before-oversubscription-url="https://mmbiz.qpic.cn/mmbiz_gif/HnBLeoiaVdlPH5NUoHsU9B0xWC1AyPiaCNe78xIK6nPb8ZicBNtq9ialIxb0CYSfqHibAQpe4wy4up3ibmbx8AibroK1Q/640?wx_fmt=gif" data-ratio="0.09939498703543648" src="https://mmbiz.qpic.cn/mmbiz_gif/HnBLeoiaVdlPH5NUoHsU9B0xWC1AyPiaCNe78xIK6nPb8ZicBNtq9ialIxb0CYSfqHibAQpe4wy4up3ibmbx8AibroK1Q/640?wx_fmt=gif" data-type="gif" data-w="1157" style="text-align: justify;caret-color: rgb(89, 89, 89);letter-spacing: 1px;color: rgb(62, 62, 62);font-size: 13.3333px;box-sizing: border-box !important;word-wrap: break-word !important;overflow-wrap: break-word !important;visibility: visible !important;width: 556.471px !important;" width="auto"  />、</p><section data-role="paragraph" style="font-size:16px;line-height:36px;;white-space: normal;max-width: 100%;box-sizing: border-box;caret-color: rgb(89, 89, 89);color: rgb(89, 89, 89);font family: 微软雅黑;letter-spacing: 0.544px;text-align: center;border: 0px none currentcolor;word-wrap: break-word !important;overflow-wrap: break-word !important;"><section data-role="outer" label="Powered by 135editor.com" style="max-width: 100%;box-sizing: border-box !important;word-wrap: break-word !important;overflow-wrap: break-word !important;"><section data-tools="135编辑器" data-id="90940" style="max-width: 100%;text-align: justify;color: rgb(62, 62, 62);box-sizing: border-box !important;word-wrap: break-word !important;overflow-wrap: break-word !important;"><section data-width="100%" style="max-width: 100%;width: 668px;text-align: center;box-sizing: border-box !important;word-wrap: break-word !important;overflow-wrap: break-word !important;"><section style="max-width: 100%;display: inline-block;box-sizing: border-box !important;word-wrap: break-word !important;overflow-wrap: break-word !important;"><section style="max-width: 100%;box-sizing: border-box !important;word-wrap: break-word !important;overflow-wrap: break-word !important;"><section style="max-width: 100%;box-sizing: border-box !important;word-wrap: break-word !important;overflow-wrap: break-word !important;"><section data-role="paragraph" style="max-width: 100%;box-sizing: border-box;border: 0px none currentcolor;word-wrap: break-word !important;overflow-wrap: break-word !important;"><section data-tools="135编辑器" data-id="85994" style="max-width: 100%;box-sizing: border-box;line-height: 28.4444px;border: 0px none currentcolor;word-wrap: break-word !important;overflow-wrap: break-word !important;"><section style="margin: 10px auto;max-width: 100%;box-sizing: border-box !important;word-wrap: break-word !important;overflow-wrap: break-word !important;text-align: center;"><section style="padding: 10px 15px 10px 10px;max-width: 100%;box-sizing: border-box;border: 1px solid rgb(198, 198, 198);display: inline-block;word-wrap: break-word !important;overflow-wrap: break-word !important;"><section style="max-width: 100%;display: inline-block;box-sizing: border-box !important;word-wrap: break-word !important;overflow-wrap: break-word !important;"><section style="max-width: 100%;display: inline-block;width: 100px;box-sizing: border-box !important;word-wrap: break-word !important;overflow-wrap: break-word !important;"><span style="font family: Optima-Regular, PingFangTC-light;background-color: rgb(255, 255, 255);max-width: 100%;font-size:18px;line-height:38px;;letter-spacing: 2px;box-sizing: border-box !important;word-wrap: break-word !important;overflow-wrap: break-word !important;"><img class="rich_pages js_insertlocalimg" data-ratio="1" data-s="300,640" src="https://mmbiz.qpic.cn/mmbiz_png/HnBLeoiaVdlMsR2EkggiaEeM9wIX7hWEZXrVq4Bhcb6sHBdhib3EL2J6On63u81BMt00Z8o5CznCicysIBiaUBytxSw/640?wx_fmt=png" data-type="png" data-w="400" style="caret-color: rgb(89, 89, 89);color: rgb(62, 62, 62);font family: 微软雅黑;font-size:16px;line-height:36px;;letter-spacing: 0.5440000295639038px;text-align: center;white-space: normal;"  /></span></section><section style="margin-top: 35px;padding-left: 20px;max-width: 100%;box-sizing: border-box;display: inline-block;vertical-align: top;word-wrap: break-word !important;overflow-wrap: break-word !important;"><p style="max-width: 100%;min-height: 1em;box-sizing: border-box !important;word-wrap: break-word !important;overflow-wrap: break-word !important;"><span style="font family: Optima-Regular, PingFangTC-light;text-align: center;background-color: rgb(255, 255, 255);max-width: 100%;font-size:18px;line-height:38px;;letter-spacing: 2px;box-sizing: border-box !important;word-wrap: break-word !important;overflow-wrap: break-word !important;"><span style="caret-color: rgb(89, 89, 89);color: rgb(62, 62, 62);text-align: center;font family: Optima-Regular, PingFangTC-light;background-color: rgb(255, 255, 255);max-width: 100%;font-size:18px;line-height:38px;;letter-spacing: 2px;box-sizing: border-box !important;word-wrap: break-word !important;overflow-wrap: break-word !important;">更多精彩请关注&nbsp;</span></span></p><p style="max-width: 100%;min-height: 1em;box-sizing: border-box !important;word-wrap: break-word !important;overflow-wrap: break-word !important;"><span style="font family: Optima-Regular, PingFangTC-light;text-align: center;background-color: rgb(255, 255, 255);max-width: 100%;font-size:18px;line-height:38px;;letter-spacing: 2px;box-sizing: border-box !important;word-wrap: break-word !important;overflow-wrap: break-word !important;"><span style="caret-color: rgb(89, 89, 89);color: rgb(62, 62, 62);text-align: center;font family: Optima-Regular, PingFangTC-light;background-color: rgb(255, 255, 255);max-width: 100%;font-size:18px;line-height:38px;;letter-spacing: 2px;box-sizing: border-box !important;word-wrap: break-word !important;overflow-wrap: break-word !important;">「</span><span style="caret-color: rgb(89, 89, 89);color: rgb(62, 62, 62);text-align: center;font family: Optima-Regular, PingFangTC-light;background-color: rgb(255, 255, 255);max-width: 100%;letter-spacing: 2px;font-size:18px;line-height:38px;;box-sizing: border-box !important;word-wrap: break-word !important;overflow-wrap: break-word !important;">须</span><span style="caret-color: rgb(89, 89, 89);color: rgb(62, 62, 62);text-align: center;font family: Optima-Regular, PingFangTC-light;background-color: rgb(255, 255, 255);max-width: 100%;font-size:18px;line-height:38px;;letter-spacing: 2px;box-sizing: border-box !important;word-wrap: break-word !important;overflow-wrap: break-word !important;">摩提世界观光」</span></span></p><p style="max-width: 100%;min-height: 1em;box-sizing: border-box !important;word-wrap: break-word !important;"><br  /></p><p style="max-width: 100%;min-height: 1em;box-sizing: border-box !important;word-wrap: break-word !important;text-align: center;"><img class="__bg_gif" data-ratio="0.3870967741935484" src="https://mmbiz.qpic.cn/mmbiz_gif/7QRTvkK2qC60d89fUar3V8e8MgHOumHtc4SX1PlfxlEOmmRNjRoiaKsVyuia3SDOsP4apib12WsxcQuNicsQRbgfVg/640?wx_fmt=gif" data-type="gif" data-w="496" style="display: block;box-sizing: border-box !important;word-wrap: break-word !important;width: 80px !important;visibility: visible !important;"></p></section></section></section><br  /></section></section></section></section></section></section></section></section></section></section><p style="max-width: 100%;min-height: 1em;text-align: right;box-sizing: border-box !important;word-wrap: break-word !important;"><strong style="max-width: 100%;text-align: right;white-space: normal;font family: -apple-system-font, BlinkMacSystemFont, Arial, sans-serif;widows: 1;font-size:14px;line-height:34px;;line-height: 25.6px;letter-spacing: 2px;box-sizing: border-box !important;word-wrap: break-word !important;"><span style="max-width: 100%;color: rgb(0, 0, 0);box-sizing: border-box !important;word-wrap: break-word !important;"><strong style="caret-color: rgb(214, 168, 65);color: rgb(214, 168, 65);font family: -apple-system-font, BlinkMacSystemFont, Arial, sans-serif;text-align: right;white-space: normal;widows: 1;max-width: 100%;font-size:14px;line-height:34px;;line-height: 25.6px;letter-spacing: 2px;box-sizing: border-box !important;word-wrap: break-word !important;"><span style="caret-color: rgb(160, 160, 160);color: rgb(160, 160, 160);font family: -apple-system, BlinkMacSystemFont, &quot;Helvetica Neue&quot;, &quot;PingFang SC&quot;, &quot;Hiragino Sans GB&quot;, &quot;Microsoft YaHei UI&quot;, &quot;Microsoft YaHei&quot;, Arial, sans-serif;letter-spacing: 0.6217142939567566px;background-color: rgb(255, 255, 255);">(⁎˃ᴗ˂⁎)</span></strong>您若喜欢，点个</span></strong><span style="max-width: 100%;text-align: right;font family: -apple-system-font, BlinkMacSystemFont, Arial, sans-serif;font-size: 17.1429px;font-weight: bold;letter-spacing: 0.582857px;widows: 1;color: rgb(214, 168, 65);box-sizing: border-box !important;word-wrap: break-word !important;"><strong style="max-width: 100%;font-size:14px;line-height:34px;;line-height: 25.6px;letter-spacing: 2px;box-sizing: border-box !important;word-wrap: break-word !important;">在看<span style="caret-color: rgb(160, 160, 160);color: rgb(160, 160, 160);font family: -apple-system, BlinkMacSystemFont, &quot;Helvetica Neue&quot;, &quot;PingFang SC&quot;, &quot;Hiragino Sans GB&quot;, &quot;Microsoft YaHei UI&quot;, &quot;Microsoft YaHei&quot;, Arial, sans-serif;font-size:14px;line-height:34px;;letter-spacing: 0.6217142939567566px;text-align: right;background-color: rgb(255, 255, 255);"></span></strong></span></p></section>
                </div>
</div>
</body>
</html>